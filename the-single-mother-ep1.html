<!DOCTYPE html>
<html lang="ar" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>الأم العازبة - الحلقة 1</title>
    <link rel="stylesheet" href="style.css">
    <link href="https://fonts.googleapis.com/css2?family=Changa:wght@400;700&display=swap" rel="stylesheet">
</head>
<body>
    <header>
        <div class="container">
            <div class="header-top">
                <div class="logo-container">
                    <a href="index.html">
                        <img src="images/logo.png" alt="شعار قصص ستار">
                    </a>
                </div>
                <nav>
          
                </nav>
            </div>
            <div class="search-box">
                <form action="#" method="get">
                    <input type="text" placeholder="ابحث عن قصة..." name="q">
                    <button type="submit">بحث</button>
                </form>
            </div>
        </div>
    </header>

    <main>
        <div class="story-detail">
            <div class="container">
                <h2>الأم العازبة - الحلقة 1</h2>
                <div class="story-meta">
                    <p>تأليف: دودي العيساتي</p>
                </div>
                <div class="story-content">
                    <h3>الجزء 1</h3>
                    <p>ضوء القمر ..اللي كنشهدو كل ليلة من السرجم ديالي ..واللي كيخليني متفائلة بحياتي ..كنعرف ان الدنيا فسيرورتها تماما بحال دورة القمر ...مرة يطل علينا النور ..ومرة يغبر ..وتظلام الحياة ..بعدما نعست ولدي ..وبقيت كنشوف فالقمر ..رجعات بيا الذاكرة لسنوات ماضية من عمري . .نعرفكم براسي بعدا...انا نسرين ، حياتي طبيعية ككل البنات ..انا ابنة عائلة ميسورة...والديا قراوني ..ودارولي مستقبلي باش نقدر نوقف على رجلي ...مخطوبة لولد شريك بابا ..حتى هو بحالي ..من عائلة مرموقة ..ونقدرو نقولو مستواهم الاجتماعي اعلى شوية منا  ..حنا ماشي بزاف باش قررنا نتخطبو ونتزوجو..ولكن مفاهمين الحمد لله بيناتنا مزيان ...تعرفنا وتفاهمنا ..وعائلاتنا تا هما عجبهم الحال..درنا الخطبة ..وبدينا التوجاد للعرس ..ونوجدو تا الدار ونفرشوها على دوقنا ..</p>
                    <p>نسرين: واااو ..هادشي زوين بزااف ..مكانش كيحسابلي غايجي بحال هكا...</p>
                    <p>امجد: تانا عجبني بزاف..</p>
                    <p>شد فيدي وباسها ...هاحنا فدارنا ..شنو (غمزني)  </p>
                    <p>نسرين: حبيبي حتى نديرو العرس ماشي دابا  ..</p>
                    <p>امجد: وشنو الفرق ..ياك حنا كنبغيو بعضياتنا ..</p>
                    <p>نسرين: اه ولكن ..انا بغيت نكون بشاني وهمتي ..خلينا نمشيو ..</p>
                    <p>تهربت منو وانا عارفة شنو بغا بالضبط..ولكن كلشي بالاصول ..بقينا نوجدو  .والصراحة تعلقت بيه ..هو كان شادلي خاطري ..وفتى احلام اي وحدة ..كنت كنقيل نهضر عليه ..حتى بنات ودراري عائلتي ونفتخر بيه ..انه داني وجابلي..حيت قدر ففترة وجيزة انه يخليني نتعلق بيه ..كان انسان بمواصفات مثالية بزاف ..وكيبغيني ..حتى واحد النهار..تاني طلب مني نفس الشيء ..</p>
                    <p>امجد :شنو قلتي ..</p>
                    <p>نسرين: حنا مازال مدرنا العرس وو..</p>
                    <p>امجد: والعرس مبقاليه غا سيمانة ..وغانكونو مع بعض...الا اذا مكتبغينيش ..ولا متايقاش فيا...</p>
                    <p>نسرين: ماشي هكاك ..انا كنبغيك...ولكن عائلتي محافظين ..ومأكدين على مسألة العذرية حتى ليلة الدخلة ...راك عارف ..</p>
                    <p>امجد: واخا باش نريحك ...الدخلة حتى للدخلة ..ولكن الخلوة تكون ..واخا؟؟ فهمتيني ياك ..</p>
                    <p>بقيت كنشوف فيه وكنفكر ..وفالاخر استسلمت ..حيت كنبغيه خفت لا ينوي اني غا مباغاش..ومبغيتش نخسر خاطرو..حيت هو شادلي خاطري ..والشيطان بينلي انه شنو غايوقع كاع ..ياك مغايدخلش بيك..مشينا لدارنا ..ودوزت معاه وقت تما ..وخرجنا وهو فرحان وكيعنق فيا ..بقات سيمانة للعرس ..وبدا العد العكسي ..وانا فرحانة ..وكنوجد كلما يدار ...كنا اتافقنا وعائلاتنا انه العقد يدار نهار العرس ..وفعلا..وجدنا كلشي ..ووصل نهار العرس ..مشيت القاعة ..وانا كنهضر وفرحانة مع امجد ..مشيت بكري باش يقادوني ويبدا العرس ..قاداتني النكافة ..وطلبت مني نجي نخرج ..وفعلا خرجت بالصلاة والسلام ..باش نمشي نجلس فالطابلة حدا العدول ..باش نكتبو ..كنشوف فالكرسي ديال امجد مبانش ليا ..شفت فبنت عمي وهمستها ..</p>
                    <p>نسرين: فين هو امجد..</p>
                    <p>غزلان: عاد كان هنا ..غايكون خرج يدير شي مكالمة وصاف ..</p>
                    <p>جلست نستنى ..فات بزاف دالوقت ..ومبان امجد ..بانولي والديا ماهماش ..غادين وجايين مهازاهم ارض ..والناس كيتهامسو ..وكلشي كيشوف فيا وانا جالسة يوحدي ..شفت فبنات وولاد عمي كانو كيضحكو ويشوفو فيا ..فين هو امجد ...اش واقع ...</p>
                    <hr>
                    <h3>الجزء 2</h3>
                    <p>معرفت باش تبليت  ..امجد مجاش للعرس ..هادشي اللي فهمت من والديا ..منسحب من الزواج حيت كيعيطو لوالديه قالوليهم راه كيقوليهم مبقيتش باغي نتزوج ..ومفهموش علاش ..طاحولي ركابيا ..مفهمت والو ..كيفاش مبقاش باغي يتزوج..واش كنلعبو هنا ..نضت من تما ودخلت لداخل ..وانا دموعي كيقطرو من عينيا وكيطيحو تا كيتسمعو ..اول حاجة مشيت هزيت تلفوني ..عاد الصبح كان كيهضر معايا ..حماق هادا ولا شنو ..بقات النكافة كتقولي السحور ما السحور انا مديتهاش فيها ..بقيت كنصوني ليه مبغاش يهز عليا ..بقيت كنعاود ..والو ..لحت التلفون وبقيت كنحيد عليا الكسوة بالفقصة وكنحسد داك الاكسسوارات ..هادشي متوقعتوش ..امجد اللي كان كيستنى بفارغ الصبر انه يتسد علينا باب واحد فجأة وبدون سابق انذار يتراجع..محملتش الهضرة على الموضوع خصوصا من عائلتي ..كلها اش كيقول ...شي كيزبل فيه شي كيقول مصدقش راجل ، شي كيقول كان بغا غا يشوهنا وهادي غا خطة داروها باش ينتقمو من بابا ..اللي بيدو معجبو الحال ويدا يتاصل بشريكه اللي كيأكد  يعاود عليه انه معندو يد فتصرف ولده..مكرهتش نسد ودني ولا ندخل فغيبوبة ولا نعيش هادشي ..</p>
                    <p>ماما: تشوهنا ..سيرتنا ولات على كل لسان..اللي معمرو جبدنا غايولي يهضر علينا..يا ريتنا طلبنا من اي واحد يدير راسو عريس ونسكتو عباد الله ولا هاد الشوهة ..</p>
                    <p>خوات القاعة ..عاد قدرت نمشي للدار وانا دموعي على خدي وعيوني طابو بالدموع ..مكرهتش نعرف علاش دار هادشي..علاش خوا بيا ..علاش ..ياك كان كيبغيني ..ولا يكون غا كان كيمثل عليا ..مقادراش نتيق ..دخلت فدوامة صعيبة بزاف ..ومقدرتش نخرج منها ..عاود هزيت تلفوني كنصوني ليه ..وكنتحقق من ميساجاتنا مع بعض وتصاورنا..ربما يكونو غا حلم ..وماشي حقيقة ..وغا وهمت راسي باللي كان بيناتنا حب كبير ..وهو ماشي هكاك ..حتى جاوبني بعد منتصف الليل ..بعدما فرعتو بليزابيل ..</p>
                    <p>نسرين : امجد..امجد شواقع ..قول اني غا كنحلم  ..وهادشي اللي وقع ليوما غا كابوس ..خاص نفيق منو..</p>
                    <p>امجد: اه حقيقة ..وخاصك تفيقي مع راسك وتنسايني ..</p>
                    <p>نسرين: اش كتقول..واش حماقيتي...اش غاننسى ..واش كتخربق ..واش من نيتك ..</p>
                    <p>قطع عليا ومخلانيش نهضر ..مفهمت والو ..علاش دار هكا ..يمكن كلام بنت عمي صحيح ..وهو كان غا كيمثل عليا بأنه كيبغيني ..وانه مكاين والو ..وهادي كلها خطة باش يوصل انه يشوهني ..ويخلي كاع الناس تهضر فيا ..يمكن اه ..اللي بحالو مكيعرفش الحب ..كيعرف غا حب الامتلاك ..عليها كان مصر يدخل بيا قبل العرس..حيت كان باغي يوصل انه يشوهني ويسمح فيا ..الحمد لله اني فقت معاه ..ومخليتوش ياخد مني داكشي اللي بغا ..دخلت فإكتئاب ..مكاناكل مكنشرب ..وعائلتي ولاو كيرغبوني غا نوض نعيش حياتي كما كانت قبل وننساه عليا ..بقيت فيهم ..وعارفين انه كسرة الخاطر صعيبة ..وخيبة الامل فالشخص اللي كتبغي اصعب ..انك تحلم تبني حياتك مع شخص ويكون كل احلامك ..ويجي يريبها فلحظة..ونتي معندك ذنب ..صعيبة بزاف ..كانو كيطلبو مني نرجع لحياتي ..نرجع لأفكاري ..لمشاريعي الصغرى..للرسم اللي كنت كنوسخ بيه الدنيا وكان كيديرونجيهم ..كانو كيرغبو فأنهم يشوفو ابتسامتي...ويشوفوني عايشة من جديد..وننسى الماضي بكل ما فيه ..دوزت مرحلة صعيب  بزااف ..فيها كلما هو خايب ..مرضت اكتئبت ..وليت فيها انسان اخور ..دازت تلت شهور وانا فنفس الحالة ..وامجد عمرو ما فكر يهز التلفون ويسول فيا او على الاقل يشرحلي شنو كاين ..الى غلطت كان يعاتبني ..نطلب منو السماحة ..المهم نعرف راسي شنو درت ..ماشي سمح فيا على والو..</p>
                    <hr>
                    <h3>الجزء 3</h3>
                    <p>قررت نوض نرجع لخدمتي على الاقل ..ونخرج من بيتي...ولكن كأني خايفة من برا ..وخايفة لا يكونو كاع الناس عارفين انه نهار زواجي سمح فيا العريس..والديا فرحو انه غانخرج من بيتي ونرجع لحياتي ..مشيت للمحل ديالي ...ودوزت تما النهار ..وانا تفكيري كله فامجد ..مقدرتش ننساه..وفنفس الوقت فيا كية من جيهتو ..حسيت انه مافيا جهد كاع ..طبيعي وانا طول هاد المدة لا ماكلة لا شرب ..قررت نمشي للطبيب يكتبلي فيتامينات..تا واحد ميستاهل انه نضيع على قبلو حياتي ..اهو مشا وخلاني ..تسنيت دوري عند الطبيب ودخلت عندو وعاودتلو ..وطلب مني تحاليل باش نعرف النقص فين عندي ..مشيت درتهم ..ورجعت عندو ..عطيتهمليه واستنيت يعطيني الفيتامينات..</p>
                    <p>الطبيب: احم..ممكن نديرو الايكوغرافي ..</p>
                    <p>نسرين: مكنعاني من تا شي حريق ..كتبلي غا فيتامينات..ونمشي ..</p>
                    <p>الطبيب: باش نزيدو نطمئنو ..</p>
                    <p>نسرين: واخا ..</p>
                    <p>نضت معاه وبدا يدوز وانا عقلي كاع مكان معاه ..سالا ونضت مسحت كرشي من الجيل ..وتبعتو للبيرو وجلست ..وانا فكامل هدوئي ..</p>
                    <p>الطبيب : قوليلي ..فوقاش جاتك اخر مرة ليغيكل...</p>
                    <p>نسرين: معقلتش ..الصراحة دزت من ظروف صعيبة ..وكاع مبقيت نحسب ..</p>
                    <p>الطبيب: نسرين ..نتي راكي حاملة ..</p>
                    <p>نسرين:شنو..واش كتضحك معايا ولا شنو ادكتور ..</p>
                    <p>الطبيب: هاهو البيبي والتحليل تا هو أكد هادشي ..نتي حاملة فتمنية دالاسابيع ..والبيبي قلبو بدا يضرب ..</p>
                    <p>نسرين: واش كتتفلا عليا ..انا ..انا عزبة مامزوجاش ..منين غايجيني الحمل ...</p>
                    <p>الطبيب: عمرك درتي علاقة حتى لو سطحية ..</p>
                    <p>نسرين: سطحية؟ واش ممكن يكون حمل ..</p>
                    <p>الطبيب: طبعا ممكن ..</p>
                    <p>معرفت باش تبليت ..صدمة فراق امجد اهون من هادي ..اش غانقول لعائلتي ..اش غانقول لللناس ..هو نكرني نهار العرس ..كيفاش غايعترف بالولد ..مبقا يبانلي فالدنيا غير اني نمشي نلوح راسي من شي قنطرة ..ونقتل راسي ..ونتهنى ونهني عائلتي ..ونهني كلشي ..والديا مخاصهمش شي فضيحة كتر ..ممكن يسكت ليهم القلب الى عرفو هادشي..اش غاندير يا ربي ..بقيت غادية فالزنقة وكنبكي والناس اللي داز كيشوف فيا ..مقديتش نتنفس ..اش غاندير يا ربي ..اش غاندير..واش نزلو ..امجد..الى رغبتو ..ممكن يعتقني. ويقوليهم انه هو الاب دالولد ..ونرجعو نعرسو  ..خاصو يعتقني ..لقيت رجلي لا اراديا ماشية للدار ديالو ..على الله نلقاه تما ....هو كان ديما كيمشي تما فحال هاد الوقت ...انا عارفة حياتو كلها ..مشيت دقيت وانا كنبكي  ...فتح ليا وفرجت حيت لقيتو ..كان بالنسبة ليا بحال شي طوق نجاة فهاد اللحظة ..منقدرش نقول لوالديا اني حاملة ..غايقتلوني ويقتلو راسهم ...شاف فيا وهو متفاجأ كان اخر شيء توقعو هو انه يشوفني ..</p>
                    <p>نسرين: امجد ..(عنقتو)  توحشتك حرام عليك ..علاش خليتيني ...</p>
                    <p>متحرك ما والو رجعت شفت فيه حتى صدمني بهضرتو</p>
                    <p>امجد: لاش جاية ..</p>
                    <p>نسرين : انا مغاديش نسولك شنو وقع ..وعلاش درتي داكشي اللي درتي ...انا مسامحاك...امجد شوف ...انا حاملة ..الطبيب قالي انه ممكن ..</p>
                    <p>تغيرو تعابير وجهه وهو كيشوف صورة الايكوغرافي..ورجع تغوبش...</p>
                    <hr>
                    <h3>الجزء 4</h3>
                    <p>امجد: ممكن؟ اشنو اللي ممكن ..انا مدخلتش بيك الالة</p>
                    <p>نسرين: الطبيب قال انه ممكن واخا سطحي ..خلينا نرجعو للطبيب ..امجد انا حاملة منك ..</p>
                    <p>امجد: اكدتي ليا انك اوسخ مرا شفتها فحياتي ..دابا ضميري مغاديش يبقا مأنبني عليك ..سيري لعند هاداك اللي نعستي معاه وطلبيه يعترف بالولد ..ااه ممكن والديك ميرضاوش بيه ..حيت باغين اللي يشرفهم ..قوليلهم راكي حاملة ..باش يستروك ويقبلو بيه ...</p>
                    <p>حليت عيني فيه بذهول ...</p>
                    <p>نسرين: اش هادشي كتقول ..امجد انا عمري عرفت شي راجل من غيرك ..</p>
                    <p>امجد: هاد الهضرة كوليها ..معندي مندير بيها ..</p>
                    <p>دخل وسد عليا الباب وخلاني مصدومة ..ومعارفة فين نرد الراس ..اش غاندير ..بعدما لاح القنبلة فوجهي ..هو ومتيقنيش ..كيفاش بغيت والديا يتيقوني ..انا غانقتل راسي ..ولكن ..والديا داك الساعة غايتعدبو وغايتفضحو..وغانتسبب ليهم فمأساة حياتهم كلها ..واش نمشي نطيح البيبي ..ولكن انا خايفة نموت ..خايفة حيت راني بوحدي ..وتا واحد مامعايا ..تا واحد مغاياخد بيدي ..اش غاندير يا ربي ..مشبت للدار ..وانا معالم بيا غا الله..خرجت اول يوم ..وجبت قنبلة معايا ..شاف فيا بابا ..وجا عندي عنقني ..وبقا يهضر معايا ويموتيفيني ..باش نخرج من ازمتي ..حيت اللي يشوفني يقول هادي مبقالها والو وتموت بالاكتئاب ..او تقتل راسها ..هادشي كان باين فيا ..وفعلا ..كنت كنفكر بشدة نديرها ..لولا انه خفت يتطور الامر ونتفضح ..</p>
                    <p>بابا: نتي افكارك زوينة ..تقدي تديري افكار فحياتك اللي يمشيو بيك القدام وممكن تتلاقاي شي حد بنفس افكارك ..ويكون ولد الناس ..انا عارف اني اللي حطيتك فهاد الموقف ولكن من هنا الفوق الاختيار ليك اي واحد بغاه قلبك منزيدك غا الصلاة ع النبي ..ديري اللي عجبك ..سافري تساراي ..</p>
                    <p>استوقفاتني هاد الكلمة ..سافري ..علاش اللي منمشيش لشي بلاد اخرى ..ونولد فيها ..وداك الساعة..نعطي الولد لشي عائلة تتكفل بيه ..وانا نرجع نعيش كأن شيئا لم يكن ..</p>
                    <p>نسرين: بابا ...</p>
                    <p>بابا: ابنتي ..</p>
                    <p>نسرين: انا قررت نسافر اوروبا ..</p>
                    <p>بابا: اهاه..علاش لا ..تتساراي وتفوجي ..ايطاليا زوينة فيها المسارية ..ومنعاودش ليك على امستردام ..</p>
                    <p>نسرين: انا بغيت نستقر ..ونزيد نقرا فالمجال دالخدمة ديالي ونطور من  راسي..ونفتح مشروعي تما ..</p>
                    <p>بابا: بوحدك؟؟</p>
                    <p>نسرين: اكيد كاين بنات كيقراو وكاريين ..غانكون لاباس..</p>
                    <p>بابا: غانمشيو معاك انا وماماك نطمئنو عليك ونكريو ليك..الى لقينا الدعوة خايبة ترجعي معانا ..</p>
                    <p>نسرين: متهز هم ..غانكون لاباس ..باش ننسى..مبغيت تا حاجة تفكرني بيه..</p>
                    <p>بابا: واخا ابنتي ..اللي حبيتي ..</p>
                    <p>وفعلا ..وفغاية الحذر مني..مشاو والديا معايا وسجلت فواحد المدرسة وكريت ..وبينت ليهم اني متحمسة لقرايتي ..مع انه بالي غا فكرشي ..وخايفة نتفضح فأي لحظة ..حتى مشاو واخيرا ..وطحت بحال شي وحدة هازة جبل ..مشيت للطبيب وشفت البيبي كبر ..تهزات فيا شي حاجة فداك اللحظة ..وبغيتو ..وبقيت كنهضر معاه كل نهار ..وكنعاودليه على باه ..وكنعتذر منو حيت غايتزاد فظروف فحال هادي ..دازو شهور وكرشي كتكبر ..وكندير حجج لوالديا اني مشغولة ومقاداش نجي ..حتى وصل وقت الولادة ..اختاريت ندير سيزاريان باش نحافظ على عذريتي ..وولدتو وتحط عليا ..زيرت عليه وانا كنبكي مغانقدرش نتخلا عليه..ولدي هادا من دمي ولحمي..</p>
                    <hr>
                    <h3>الجزء 5</h3>
                    <p>نتخلى على روحي ومنتخلاش عليه ..خصوصا انه بمجرد متحط عليا شد بيدو فيا وتمسك فيا ..كأنو كيقول فقرارة نفسه متخلايش عليا ..كانت هاديك اشارة كافيا باش نقول يحرق بو العالم قدامك ..غانبيع العالم على قبلك ..وفعلا ..خديتو بين يدي ..ورجعت فرحانة لداري ..تعلمت معاه فينما كانت شي حاجة ..تعلمت على قبلو..واخا كنت بوحدي ..وكنت كنمر بلحظات صعيبة  ..لحظات خوف ..احساس اني بوحدي فالدنيا ..انا وولدي بوحدنا ومكاين حد معانا..ممكن تتطرا لينا اي حاجة ..ولكن مقديتش ..سجلتو ..وبقا فيا الحال انه غايكبر بدون اب ..ونقدر نقسا عليه اكتر ونقول عليه ابن زنا ..ومللي غايكبر غايعرف الحقيقة..ممكن يحاسبني علاش ولدتو ..ولكن هو قوتي ..هو بسبابو لاش انا مازال عايشة لحد الان ..كان صعيب عليا نخليه مع مربية خلصتها من جيبي ..باش نمشي نزور والديا اللي كانو مصريين بزاف نمشي ..ولكن تفاجأو ملي شافوني تبدلت بزاف على مؤخرا ..تهناو من جيهتي ..وخلاوني نرجع على اساس نكمل مشروعي..وفعلا رجعت لولدي اللي توحشتو بزااف ..واللي الحياة بلا بيه مكتسواش ..عنقتو وقررت نكبر مشروعي ..وندير لولدي علاياش يرجع ..خدمتي هي اني كنبتكر مشاريع صغيرة او كبيرة وكندير ليها دراسة ..وكنبيعها لمولاها على اساس هو يستثمر مباشرة ..كبرت وطورت من نفسي ..وفكرت انه ندير رصيد بنكي لولدي ..في حالة وقعات ليا شي حاجة..يلقا مبلغ يقدر يعيش بيه مللي يكبر..واحد النهار عيطات ليا ماما كانت على غير العادة..كتتأتأ فهضرتها ..معرف مالها ..وكتتهرب من الهضرة..واجهتها وقلت ليها شنو مخبية مبغاتش تقول..ولكن هضرت مع بنت عمي ..هي اللي قالت ..</p>
                    <p>غزلان: امجد ..تزوج..</p>
                    <p>رجعات العافية اللي كانت طافيا فقلبي من اكثر من عام ..شعلات من جديد كأنه كانت غير خامدة ..</p>
                    <p>نسرين: شكون تزوج ..</p>
                    <p>غزلان: شي وحدة من عائلتو..شي بنت خالتو يمكن ..</p>
                    <p>نسرين: مزيان..الله يكمليه ..</p>
                    <p>قطعت معاها وحطيت يدي على فمي وشهقت ..غصة فقلبي طلعات فدموع ..مقديتش نصبر ..معرفتش شنو وقعلي..مزال كنبغيه رغم كاع داكشي اللي وصلني ليه ..رغم اني معندي ذنب ومدرتلو والو ..انا اللي مظلومة ..انا ...بكيت وندبت ..فالاخير ..مشيت نعست وحطيت راسي عند ولدي ..وشديت فيدو ..باش نستمد منو القوة ..حياتي اللي بدات معاه ..وسالات مع الاخرين ..قررت اني نسد على الماضي..ونبدا مع ولدي ..</p>
                    <p>واليوم..بعد سنوات من الالم ..والصبر ..ولدي كيجري ..عندو تلت سنين ..فرحانة بيه ..وعاطياه حياتي ..والديا كل مرة كنعطيهم سبة ..بدلت السكنى غا باش ميجيوش عندي ..وكبرت خدمتي ..ووليت كنخدم مع ناس كبار داخل وخارج المغرب ..حتى جا واحد النهار اللي غانتلاقاه من جديد ..فمكان غير متوقع ..فاجتماع عمل ..تصدم مللي شافني ولكن انا قويت راسي ...ومضعفتش ..حيت ماداز عليا انا وولدي ماشي ديال الحزن دابا ..نضنا نشربو القهوة بعد استراحة وخديت قهوتي وجلست بعيد..لقيتو جاي عندي ..</p>
                    <p>امجد: اخر حاجة توقعتها هي نلقاك هنا ..</p>
                    <p>نسرين: لاباس عليك ..سنوات هادو..كيخليتي البلاد ..</p>
                    <p>امجد : البلاد.. كما خليتيها ..باقيا هكاك ..وانا ..</p>
                    <p>نسرين: فخباري انك تزوجتي ..شكون فحالك..غاتكون دابا ولدتي وليدات ..مغايكون ناقصك والو ..</p>
                    <p>امجد: ناقصني اهم حاجة ..دودي العيساتي</p>
                </div>
                <div class="story-navigation">
                    <a href="the-single-mother.html" class="next-part-btn">العودة لقائمة الحلقات</a>
                </div>
            </div>
        </div>
    </main>

    <footer>
        <div class="container">
            <p>&copy; 2025 موقع قصص ستار. جميع الحقوق محفوظة.</p>
        </div>
    </footer>
</body>
</html>