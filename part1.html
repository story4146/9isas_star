<!DOCTYPE html>
<html lang="ar" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>#بنت_الدوار - الجزء الأول</title>
    <link rel="stylesheet" href="style.css">
    <link href="https://fonts.googleapis.com/css2?family=Changa:wght@400;700&display=swap" rel="stylesheet">
</head>
<body>
    <header>
        <div class="container">
            <div class="header-top">
                <div class="logo-container">
                    <a href="index.html">
                        <img src="images/logo.png" alt="شعار قصص ستار">
                    </a>
                </div>
                <nav>
          
                </nav>
            </div>
            <div class="search-box">
                <form action="#" method="get">
                    <input type="text" placeholder="ابحث عن قصة..." name="q">
                    <button type="submit">بحث</button>
                </form>
            </div>
        </div>
    </header>

    <main>
        <div class="story-detail">
            <div class="container">
                <h2>#بنت_الدوار - الجزء الأول</h2>
                <div class="story-meta">
                    <p>تأليف: دودي العيساتي</p>
                </div>
                <div class="story-content">
                    <p>فدوار بعييييد ..بحيث ناس عايشين منفصلين عن الحياة ...دوار كيحكمو تقاليدو واعرافه..ومكيحكمش فيه القانون ..كانت شهد ..بنت جميلة بزاف ..عينيها العسليتين كالشهد..كتخلي اي واحد يدوب فيها ...كانت ملاك على الارض ..كلشي كيحسدها على جمالها ..خصوصا مللي تزوجات داوود ..الشاب اللي كاع الدوار كيعرفوه ..واللي بدراعو ..بقاو مع بعض خمس سنين مجابش فيها الله الاولاد ..مخلات شهد مدارت وما شربات ...ولكن مجابش الله ..داوود كان صعيب معاها فالتعامل ..كانت ديما حانية ليه راسها ..ولكن كان كيبغيها ..وهادشي كان واضح...وبالتوازي مع حياتهم فالدوار كانو كيخدمو الفلاحة ..وكانت شهد كتعاون والديها ..وكتعاون حماتها تا هي فالفلاحة ..هاد النهار هو اليوم الموسمي اللي كيحصدو فيه ..كلشي كان مشغول بالجميع ..علات راسها فداك الشمش حتى لمعو عينيها العسليين..ومسحات العرق على جبهتها وجاتها الدوخة ..كانو تما حصادة مستأجرين من الدواوير المجاورة ..قرب منها واحد منهم وهو ضاحك..هو : مالك الزين ..خافت منو ومشات من تما ..تلاقات عجوزتها فالدار ..حماتها: اش كديري هنا...شهد: جاتني الدوخة ..وجيت ناكل شي حاجة ..حماتها: هاكي الخبز ..بقات شهد كتاكلها بشراهة وشربات اتاي اللي كان محطوط تما ..حماتها: باركة متخلي الاخرين مياكلو ..مالكي جيعانة...شهد بدات تاكل بشراهة ..شوية وهي تجيها التقية ...ناضت ترد..شافت فيها حماتها ..حماتها: مالك ..اجي ياكما ..شهد: افف حاسة راسة دايخة ومروعة..شداتها حماتها وهي كتضحك حماتها: شحال هادي مجاتك الدم..شهد: معقلتش..شحال هادي ..حماتها: نتي اكيد حاملة ...شهد: شنوو ..واخيرا ..(بدات كتضحك بهيستيرية ) حماتها : اجي معايا نتأكدو ..تأكدات الحماة بطريقتها ..وطارت شهد بالفرحة ..شهد: غانمشي نقولها لداوود ...اكيد غايفرح ..شحال وحنا كنستناو هاد اللحظة ..خمس سنين وانا كنستنى ..مشات كتجري باش توصل للارض فين كاين الحصاد ..اللي كانت كبيرة بزاف ..كانت فرحانة بزااف ..وباغا غير امتا توصل لعند داوود ..حتى لقات قدامها نفس الشخص اللي كان الصبح كيتحرش بيها ..واقف ليها فنص الطريق...خافت وتوجسات منو ..ولكن كان مباغيش الخير ..عرقلها ..وهي كتهرب منه من بلاصة لبلاصة ..تا شدها ..وسد فمها وهي كتبكي . وللاسف تعدا عليها..فجأة سمع حس موراه شي حد شافهم ..ناض وخلاها مكسورة ..وخايفة ..ومقاداش تهز راسها..بقات فبلاصتها شحال ..حتى تجمعو عليها ناس الدوار ..كلشي كيشوف فيها ومدايرش كتر ..حتى قرب منها داوود اللي فرق الجوقة وهو مغوبش ..شدها بعنف ..وخنزر فيها..كانت بحال الطفل اللي كيستنى مو تعتقو من الوحلة اللي وحل راسو فيها ..وكيلقا العكس ..كيلقا العصا من امو بدل الحضن ..طرشها حتى تسمعات بين الناس ..وهزها بعنف تاني وجرها والناس تابعينو ..بغات تخبرو انها جاية تقوليه انها حاملة ..وبالفرحة جات بوحدها ..ولكن مخلاش ليها الفرصة ... بداو يهضرو وكل واحد اش كيقول ..لاحها والناس كلها اش كتقول ...جات عندها امها وهي مقاداش تقرب ليها من هول الصدمة ..داوود كان كيصوط الدخاخن بالاعصاب ...داوود: خاص نلقاه واخا تحت الارض ...غانقتلو...شهد: (بشهقة) داوود ...انا حاملة ..دودي العيساتي</p>
                </div>
                <div class="story-navigation">
                    <a href="the-story-of-bint-al-douar.html" class="prev-part">العودة إلى الحلقات</a>
                    <a href="part2.html" class="next-part">الجزء التالي</a>
                </div>
            </div>
        </div>
    </main>

    <footer>
        <div class="container">
            <p>&copy; 2025 موقع قصص ستار. جميع الحقوق محفوظة.</p>
        </div>
    </footer>
</body>
</html>