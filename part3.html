<!DOCTYPE html>
<html lang="ar" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>#بنت_الدوار - الحلقة 3</title>
    <link rel="stylesheet" href="style.css">
    <link href="https://fonts.googleapis.com/css2?family=Changa:wght@400;700&display=swap" rel="stylesheet">
</head>
<body>
    <header>
        <div class="container">
            <div class="header-top">
                <div class="logo-container">
                    <a href="../../index.html">
                        <img src="images/logo.png" alt="شعار قصص ستار">
                    </a>
                </div>
                <nav>
          
                </nav>
            </div>
            <div class="search-box">
                <form action="#" method="get">
                    <input type="text" placeholder="ابحث عن قصة..." name="q">
                    <button type="submit">بحث</button>
                </form>
            </div>
        </div>
    </header>

    <main>
        <div class="story-detail">
            <div class="container">
                <h2>#بنت_الدوار - الحلقة 3</h2>
                <div class="story-meta">
                    <p>تأليف: دودي العيساتي</p>
                </div>
                <div class="story-content">
                    <h3>الجزء 11</h3>
                    <p>شهد كانت متوترة طول الطريق تا وصلو ومشات نجية دقات الباب ..الدوار كلهم بقاو يشوفو هادو اللي جاو وجابو كاع هاد الهدايا شكون..باينين ناس همة وشان ..ولاباس عليهم ..ونجية شكون اللي مكيعرفهاش ..وعارفها مزوجة راجل من اغنى الرجال ..ولكن انهم يشوفوهم غاديين لدار شهد وهي راها معاهم ...هادشي اللي اثار استغرابهم..والديها اللي ولاو منبوذين وتا واحد مكيحاشيها ليهم فالدوار وقاهرهم الجوع مؤخرا ..حلات الام وتخلعات خصوصا بعدما شافت شهد معاهم ..على بالها ردوها ...ضحكات ليها نجية..ودخلات بعدما سلمات ومعاهم بهاء وباه وشهد..تفاجأ الاب ديال شهد بدورو.. نجية: جايين فالخير..دوي الحاج.. بقا كيشوف الحالة ديال الدار..وجلسو فالارض.. الحاج: حنا جايين طالبين راغبين فيد بنتكم شهد ..لولدنا بهاء.. الام انفرج وجهها وطلقاتها بتزغريتة..خلات شهد ترتاح ويتحيد داك الخوف منها خصوصا انه كانت كتعتقد انه والديها غايغضبو منها بمجرد انه رجعات للدوار .. ناس الدوار اللي سمعو الزغارت ..ضرهم راسهم شنو واقع ..واحد منهم جرا ودق على داوود اللي حل الباب بغضب كالعادة.. الشخص: شهد رجعات للدوار ومعاها شي ناس باين فيهم لاباس عليهم..وسمعنا الزغارت فدارها..كيقولك يمكن جاو يخطبوها.. داوود شعلات فيه العافية ..ومحملش يسمع هادشي مشا معاه وبقا يشوف ..توحشها ومقدرش يكبح نفسه انه يشوفها وندم بزااف حيت تخلى عليها .. فالداخل كان بهاء كيبتسم وفرحان حيت والديها قبلو...وكيشوف فيها..اما هي حانية الراس.. الاب: هي الى نضتو وجدتو راسكم وجيتو معانا ..باش العرس يدار فداري... وافقو والدين شهد مباشرة..وناضو جمعو حوايجهم ..خرجو من الدار بهاء وباه ونجية لقاو بنادم مجموع تما ..تصدمو.. الاب: شكون هادو نجية:ناس الدوار..(علات صوتها) الله يكمل بالخير لولد راجلي الوحيد ولد الشان والمرشان..اللي غايتزوج شهد بنت دوارنا ..وجاي يخطبها من باها .. كلشي شهق وتصدم ..كيفاش شهد اللي نبذوها البارح ..غاتتزوج هاد التزويجة الهماوية.. داوود بيدو كان غايتفركع وصحابو كيهمسو حداه ..شاف الفرق الكبير ..وكيفاش هادو باينين لاباس عليهم ..رجع للدار وبدا اللي يهضر معاه يهرس عليه شي حاجة ومكانش حامل راسو.. مشاو والدين شهد معاها هي وعائلة بهاء  ..وشدو الطريق وهما فرحانين ..خلاو الدوار كله حال فمو ومقادرش يستوعب شنو واقع ..بعد مدة وصلو ..ومشاو يرتاحو ...الصبح بكري فاق بهاء وبدا يوجد اول شيء اتافق مع العدول باش متخرجش ليه شي حاجة من الجنب ..ووصى البنات يوجدو الوليمة ويكبرو بوالدين شهد ..البنات اللي تصدمو ومحملوش الوضع..كيفاش وحدة كانت خدامة معاهم تولي لالاهم..وكلشي كيهضر وكيقول انه سحرات ليه ..وغا كتبان هكاك دريويشة ..حتى من عيالات باباه شداتهم اللقوة..ومعرفو ميقولو امام هاد الصدمة اللي حلت بيهم ..هما عارفين غايتزوج ولكن كانت توقعاتهم  بوحدها..وخصوصا ان شهد قريبة من نجية بزااف. ..وقربها كيعني ان بهاء فيدها ..شهد كانت فرحانة بأمها وباها ..وشايفة راسها انه دايرة انجاز..حيت خلاتهم يفرحو.. الام :واياك تتطاولي معاه فالهضرة ..كوني مرا دالزمان.</p>
                    <h3>الجزء 12</h3>
                    <p>فالدوار ديال شهد كان داوود غايتفركع..كيفاش شهد غاتتزوج ..واش صافي مشات كاع..فين كان نهار طلقها ..فين يلقا داك ولد الحرام اللي كان سبابو باش يقتلو ..بقا كيتفكر كل لحظة معاها..كانت زوينة ومسالمة..ملاك فوق الارض...ولكن مبقاتش معاه ..ولات ديال واحد اخور..الدوار كله منين ما داز كيهضر عليها مجددا..وكاين اللي اقترح انه يمشي يحذر منها ويعطي الخبار للراجل اللي غاتتزوج عن ماضيها وشنو وقع ليها.. وكيلوحو الهضرة لداوود عليها..وكيفاش طاحت فراجل ذو مستوى اجتماعي طالع..وهو كيزيد يتعصب وياكل الهوايش... فالدار كان بهاء كيستنى العدول ...اما شهد قاداتليها نجية ..وضحكات معاها..تا جا العدول ومشات ومعاها والديها..تكاتبو و ليها صداق كبير ..فرحو عائلتها وبهاء تا هو فرح حيت واخيرا هاد الفاتنة مرتو.. دارو وليمة كبيرة ..وفرحو براسهم..حنى دخلو بوحدهم للبيت ..شهد شدها الخوف ..وبهاء كان فرحان.. بهاء: عجبك البيت .. شهد: كبير بزاف .. بهاء: الى معجبكش فيه شي حاجة نبدلوها .. شهد: زوين.. حنات راسها وهي حشمانة ..هو قرب ليها وطلع ذقنها.. بهاء: كتقتليني بالحشمة ديالك...نتي وليتي مرتي ..مخاصش تبقاي تحشمي ... شهد: سيدي.. بهاء: سميتي بهاء..نطقيها نشوف؟ شهد: (حشمانة)سيدي بهاء .. بهاء: توء توء توء بهاااء ..بلا سيدي ..انا ماشي سيدك انا راجلك ..وحبيبك .. شهد: ولكن.. بهاء: مازال مسمعت سميتي...قوليها... شهد(حنات راسها) بهاء بهاء: الله الله ..انا ندوب ...شحال زوينة من فمك .. شهد زادت حشمات داك الساعة..وهو شد فيديها بجوج وجلسو .. بهاء:من هنا الفوق ..غاتكون هاد البلاصة جنة ليك..ونتي غتكوني لالة الدار...واوامرك هما اللي غايتنفذو .. شهد: الله يخليك ليا... بهاء: حشمانة مني ؟؟ انا راجلك .. شهد: انا خايفة .. بهاء: كلشي بخاطرك ..انا عارف انك مازال مامولفانيش..ولكن انا فرحان حيت مبقيتيش تسخفي مني تشوفيني..ولا تهربي ههه انا غانخليك تولفيني شوية بشوية..عارف انه اللي داز عليك ماشي ساهل..ولكن انا غانحاول انه نسيك ... شهد: لهلا يخطيك عليا.. بهاء : وعارف انه متقديش تعيشي معايا كأي مرا مع راجلها وخايفة ومرعوبة مني هاد الساعة وعارف السبب ..ولكن اطمئني ..انا غانخليك على راحتك ..حتى يحيد منك الخوف من جيهتي ..وحتى تطمئني ليا .. شهد: انا ..معرفتش شنو نقوليك  .... بهاء: متقولي والو ..غا بغيت نشوف الابتسامة الساحرة على وجهك.. فالخارج كانت الام ديال شهد غادة جاية وخايفة ...ونجية معاها.. نجية: مالك على هاد الخوف .. الام: خايفة لا تخاف منو ..بنتي وانا عارفاها ..ويصدق جاري عليها وعلينا ... نجية: نتي معارفاش بهاء ..وزايدون هو عارف شنو وقع ليها كله..ومتمسك بيها.</p>
                    <h3>الجزء 13</h3>
                    <p>الام: خايفة والله ...خايفة...بزز باض ضحكات لينا الدنيا ...وبزز باش خرجنا من داك الدوار المنحوس ..نخاف نكون كنحلم ..خصوصا انه هاد البنت معندها زهر ... نجية : نساي داك الدوار ..وفيقي بنتك ..حيت اللي كاينين فهاد الدار اسوء بززااف من الناس ديال داك الدوار ... الام: اش كاين .. نجية: نتي معارفاش انه عيالات الحاج كلهم مباغينش بهاء يشد ورث باه ..ومشفتيش واحد حسناء ..بنتو اللي تزوجات القاضي ..الشر اللي فيها مكاينش فشي وحدة ...كل مرة تتزوج وتطلق ..وترجع تدوز علينا دكاكة ..مكتتزوج تاني تا كنتنفسو..ياخوفي ترجع تاني ..داك الساعة منظمنش ليك واش بنتك تبقا هنا..حيت هي شرانية وبزاف  ..كفس من امها وعيالات باها.. الام: الله الله على بنتي غا هبيلة ومكتعرف والو... نجية: هانا علمتك... فاقت الصبح شهد من النعاس حلات عينيها ولقات بهاء كيشوف فيها ومبتسم..ارتبكات وناضت دغيا حنات راسها... شهد؛ سيدي انا.. بهاء: شنو تافقنا..بهاء ...زيدي عاودي مورايا ..نسمع.. شهد: بهاء .. بهاء: صباح الانوار.. شهد: داني النعاس سمحلي انا غانوض نوجدليك الفطور  جات تنوض شدها من يديها .. بهاء: من هنا الفوق ..نتي تطلبي وتآمري ..والفطور يجي تا لعندك... شهد:ولكن ... بهاء: نسيتي انك لالاهم ..يالله ستناي انا غانطلب الفطور ناض وخرج طلب من البنات يجيبو الفطور ورجع عندها وهي مامتيقاش هادشي اللي راها فيه ..وكانت موجدة راسها انها تكون فخدمة راجلها ولكن لقات العكس ..جابليها الله كتحلم ..وبدات تقارن زواجها الاول اللي من اول يوم غوت عليها داوود وهي مازال الحنا فيديها ..وقاليها تهزي وجدي لينا الفطور ..كان حسابليها انه العادي هو هاداك..ولكن تصدمات مع بهاء وحسابليها راسها غا كتحلم ولا يمكن حماقت ...او ربما بهاء نفسه حماق ..وانه ماشي عادي..غسلات وجهها وهو مخليليها مساحتها الشخصية ..حتى خرجات لقاتو كيستنى فيها ومبتسم...والفطور حداه... بهاء: تفضلي .. شهد: انا ..مامتيقاش اني عايشة هادشي ..خايفة الحياة تتقلب عليا تاني .. قرب ليها وهي مرتبكة .. بهاء: محدك كترتابكي وانا قريب ليك كيعني انك محاساش بالامان معايا..وانا هدفي تحسي بالامان ..وغانصبر تا ترتاحي ليا .. شهد: انا كنحس بالامان معاك ..وفرحانة ..غي هو ..حشمانة منك.. بهاء: داك الحياء ديالك كيقتلني ..قوليلي ..واش خايفة مني .. شهد: انا؟ لا .. بهاء: ولا خايفة من كاع الرجال ..انا غانكون حنين عليك ..وغانسيك داكشي اللي داز عليك ..غانكون سندك فالحياة وظهرك وحمايتك.. شهد: الله يخليك ليا يا رب .. بهاء: تفضلي فطري .. بدات كتاكل وهو كيشوف فيها ..وكيقرا تفاصيلها..وكيفاش كتاكل ..قلبو عشق هاد البنت من اول مرة..ومازال عشقه ليها كيزيد نهار على نهار.. بهاء: علاش حبستي الماكلة .. شهد: حيت نتا مكتاكلش..واش نوض نخليك تفطر؟</p>
                    <h3>الجزء 14</h3>
                    <p>بهاء: هههه هانا غاناكل ..غا حيت بقيت كنشوف فيك وسرحان ..محسيتش براسي ..انا فرحان حيت مصبح عليك.. شهد: ممكن نسولك .. بهاء: طبعا.. شهد: شنو اللي خلاك تتزوجني .. بهاء:محسيتش براسي حتى لقيت راسي طايح فحبك ..ومسحور بيك... شهد: والله مدرت شي سحور انا خاطيني داك الطريق والله .. بهاء: ههههه على هادشي كنبغيك ..على هاد البراءة ديالك اللي مبقاتش كاع فهاد الزمن.. شهد:ولكن انا ...شفتي شنو وقعلي... بهاء: نتي ضحية.. شهد: اه .. بهاء: منفكريش فيه...نسايه ...عيشي من جديد  شهد: نتا معرفتيش شنو داز عليا ..كنت فرحانة بحملي ..وقتلو ليا ..سنين وانا كنستنى .. شد يدها وزيد عليا وهي ارتبكات .. بهاء: بغيتي نشد ليك حقك منهم؟ فينما كان نجيبو تحت رجليك ..ونتي اللي تقرري شنو ديري فيه..تاخدي قصاصك منه... شهد: انا خايفة مبغيتش نشوفو مرة اخرى .. بهاء: المهم عندي راحتك ...اي حاجة تريحك مستعد نديرها .. شهد: ممكن نمشي نشوف ماما وبابا ..توحشتهم ..وبغيت نجلس معاهم .. بهاء: طبعا .. ناضت شهد وخرجات عند امها اللي كانت كتسنى فيها بفارغ الصبر .. الام: لاباس ...قوليلي واش .. شهد: ااااا... سمعو تحمحيم موراهم حشمو.. بهاء: احم احم.. الام: السي بهاء ..(ناضت وقفات) .. بهاء: كنفضل تعتبريني ولدك ...انا راجل بنتك ... الام: العين متعلاش على الحاجب ... بهاء: مع شهد مبقات عين ومبقا حاجب ..المهم..بغيت نطلبكم تجلسو هنا لديما ..ويلا بغيتي ممكن نصيفط معاكم شي حد يجمع حوايجكم اللي خاصينكم ..ومرحبا بيكم..الدار داركم  ..تعيشو هنا مع شهد .. تفاجآت شهد ووسعات فمها بالفرحة ... شهد: واش بالصح .. بهاء: طبعا اكيد مرحبا بيهم..ومنو باش تكوني مرتاحة حتى نتي .. شهد: معرفتش كيفاش غانشكرك ...هادشي بزااف عليا ههه شكرا ... طول فيها الشوفة وهو مبتسم ..وشايفها معنقة ماماها اللي فرحانين بجوج ..تسحر بهاد البنت بمعنى الكلمة.. عيالات باه كانو كيشوفو فيهم من بعيد ... كلتوم: واش صافي ...هادشي اللي بقا ..تولي على راسنا خدامة وامها ..شوف كيفاش كيتعامل معاها. هادو غا فعايل نجية ..اكيد سحرات ليه.. غالية: باينة ... قفزاتهم نجية موراهم .. نجية: ومالكم مسحرتولهم نتوما بقوة البنات اللي حرشتوهم عليه ..انا ربي كيبغيني حيت قدرت نجيب شهد اللي بريئة وبغاها بهاء ..وزايدون ..موتو بالسم ...بلاناتكموكلهم مشاو فالخاوي هههه .. بدات كتشد فيهم وحدة الاخرى بالفقصة..ونجية دازت عليهم كتضحك وكتفقصهم  نجية  :(بلحن) شهد ..فينك ابنتي ..دودي العيساتي</p>
                    <h3>الجزء 15</h3>
                    <p>بقات شهد مع ماماها وهي فرحانة ومفتخرة براسها ..ورجعات ليها شوية من الثقة دالنفس اما والديها متيقوش راسهم ..حسو راسهم كيحلمو ..خصوصا وانه حياتهم كلها وهما اصغر فرد فالدوار مكيحاشيها ليهم..وصل وقت الغدا وحطو الخدامات كلشي ..بقاو شهد وماماها بعاد وهما شايفين العائلة تجمعات كلها ..وخافو يقربو منهم تا جا بهاء .. بهاء: شهد ..كنستناو فيكم .. جرات شهد باباها وماماها وهي فرحانة ومشاو جلسو فالطبلة معاهم ..عيالات الاب كلهم الا نجية كانو كيخنزرو ... الاب: بغيت الحار كاع محطيتوه ... جات شهد تنوض تجيبوليه وهو يشدها بهاء من يدها بهدوء وقاليها.. بهاء: جلسي ..هما يجيبو ليه .. حنات راسها وجلسات تكمل الماكلة ..وهو كيشوف فيها ..وكيمد ليها وهو مبتسم...اما هي كانت حشمانة ..خصوصا ان كلشي كيشوف فيهم ..وكيفاش كان بهاء مزعوط فيها وكيضحك ...اكيد اغلبيتهم محملوهاش ..الا باه كان فرحان انه ابنو الوحيد فرحان ..كملو وناضو ..دخلات شهد للبيت تقاد حوايجها حتى لقات بهاء داخل .. بهاء: مرتاحة؟  شهد: بزاف  ..شكرا ليك بزاف ..طلب مني اي حاجة ...اللي نقدر نرد ليك بيها هادشي اللي كدير معايا ... قرب منها ..وشد يدها ..وهي ترتبك ولات حمرا .. بهاء: بغيت ترتاحي ليا ..وتآمنيلي ..ومتبقايش ترتابكي ملي تكوني معايا ... شهد: مغانبقاش نرتبك ...انا ..مرتاحة ليك بزاف .. قرب منها طبع قبلة على جبينها برفق ..وهي يشدها حيت كانت غاتطيح بالدوخة.. بهاء: ايوا شفتي ههه ... شهد: انا لاباس ..لاباس .. كان فحضنو وهو شادها وقريبة ليه بزاف ..وكيشوف فيها .. بهاء: خليني نجرب تاني حطات يديها بجوج على وجهها وقالت ليه.. شهد: انا كنحشم كنحشم  بهاء: هههه هي خاصني نبقا نغفلك... شهد: غانحاول منبقاش نحشم منك ..غانحاول ... بهاء: انا فرحان حيت غاديري مجهود على قبلي .. خرجات من عندو وهي حمرا ..وحشمانة وشافتها نجية نجية: هه ..هاد بهاء مسويهلش.. شهد: خالتي انا .. نجية: عرفتي لا جبتي لينا شي حفيد ..تما نضمنليك انه غاتديري جذورك فهاد الدار ..وتا واحد ميزعزعك منها ... شهد تفكرات انها كانت حاملة بعد صعوبة ..ونهار حملات طيحليها داوود حملها..رجعات لبيتها وبقات جالسة وحاطة يدها على خدها ..تا جا بهاء.. بهاء: مال الزين شهد: والو غا ..انا معجبنيش الحال حيت انا هكا..وخوافة .. بهاء: رتاحي غايتحيد منك الخوف وغاتتبدلي ..غا صبري وديري مجهود ...ولكن متحزنيش...مدامك عايشة معايا الخوف حيديه والحزن تا هو حيديه .. شهد: الحمد لله اللي ربي عوضني بيك ..انا لحد الان مامتيقاش راسي... بهاء: راه تانا بحالك..فرحان حيت ربي رزقني مرا بحالك ..ولا في الاحلام.. بقاو مع بعض  .الغد ليه فاقو على صوت فالدار .. شهد: اش هاد الصوت ..واقعة شي حاجة؟؟ بهاء: غانشوفو..</p>
                </div>
                <div class="story-navigation">
                    <a href="part2.html" class="prev-part">الجزء السابق</a>
                    <a href="#" class="next-part disabled">الجزء التالي (غير متوفر)</a>
                </div>
            </div>
        </div>
    </main>

    <footer>
        <div class="container">
            <p>&copy; 2025 موقع قصص ستار. جميع الحقوق محفوظة.</p>
        </div>
    </footer>
</body>
</html>