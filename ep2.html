<!DOCTYPE html>
<html lang="ar" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>#العفريت - الحلقة 2</title>
    <link rel="stylesheet" href="style.css">
    <link href="https://fonts.googleapis.com/css2?family=Changa:wght@400;700&display=swap" rel="stylesheet">
</head>
<body>
    <header>
        <div class="container">
            <div class="header-top">
                <div class="logo-container">
                    <a href="index.html">
                        <img src="images/logo.png" alt="شعار قصص ستار">
                    </a>
                </div>
                <nav>
                </nav>
            </div>
            <div class="search-box">
                <form action="#" method="get">
                    <input type="text" placeholder="ابحث عن قصة..." name="q">
                    <button type="submit">بحث</button>
                </form>
            </div>
        </div>
    </header>

    <main>
        <div class="story-detail">
            <div class="container">
                <h2>#العفريت - الحلقة 2</h2>
                <div class="story-meta">
                    <p>تأليف: دودي العيساتي</p>
                </div>
                <div class="story-content">
                    <h3>الجزء 11</h3>
                    <p>وصلات الرسالة.. ووليت عارفة ان حسين مقهور من جيهتي.. عفريت مزعوط..اصلا من اول مرة نظرتو ليا شفت فيها نوع من الاعجاب.. بقيت كنقلب عليه.. وهو مبانش كاع.. جيت نمشي لافاك دزت عند جدي.. بست راسو.. ومدواش.. وكاع معطاني كما كيدير ديما .. الفلوس اللي غانشد بيهم الطرانسبور.. بقيت كنحمحم ليه والو.. </p>
                    <p>نوال: جدي... خاصني فلوس الطرانسبور..</p>
                    <p>جدي: مكاين فلوس..</p>
                    <p>نوال: اويلي اجدي.. واش نتمشى على رجليا..</p>
                    <p>جدي: اه سيري..</p>
                    <p>نوال: جدي.. اش درت ليك.. ياك صافي رضيتي عليا.. </p>
                    <p>جدي: شوفي نتي اش دايرة لحسين.. تا قلب على كلشي.. رضايا من رضاه.. هو الى غضب منك تانا غانغضب منك.. </p>
                    <p>نوال: علاه هو غضب مني.. </p>
                    <p>جدي: بزااف.. </p>
                    <p>نوال: يضرب راسو مع الحيط.. ميهمش..</p>
                    <p>جدي: ايوا سيري تمشاي على رجليك.. سيري تقراي.. </p>
                    <p>درت راسي غضبانة على كلشي.. ومشيت.. مزياان.. يغضب هو ويهجرو ليا انا.. تمشيت وبديت ندير اوطو سطوب.. حتى وقفات عندي واحد البيكوب.. مشيت غادا وكنتقلقل بحال شي معزة..عصبني.. علاش تهجرو ليا احسين علاش.. ياك كنا مزيانين.. وتبغيني ونبغيك.. مالنا على هاد الحكام والغيرة دالزمر.. ها اخرة اللي تشد الضد مع جن.. غاتجيبها غا فراسها.. وصلت حتى شحفت.. شحال خايبة تتذل عند شي حد على قبل الفلوس.. انا ضروري نقلب على شي خدمة باش نديباني فيها راسي.. ونعاون راسي.. لاش نتذل عند حسين ولا عند جدي.. بفف.. </p>
                    <p>مشيت حضرت الكور.. وانا كنفكر فالكور.. عصافير بطني تزقزق.. ومعنديش باش نشري ما ناكل.. لا لا مالي على هاد الذل.. خرجت من لافاك ومشيت نقلب على خدمة نزيدها.. بقيت نقلب .. حتى لقيت واحد عندو محل قالي ديري الميناج.. تسيقي وتمسحي مرة فالسيمانة.. ماشي مشكل.. حتى نلقا شي حاجة تعاون تا هي وهكذا.. طرف الحلال حسن من الذل ديال السي الحوساين..وفعلا بديت نخدم .. اكفس يوم هو النهار اللي فكرت فيه نخدم فهاد المحل.. الشطابة مكتفارقش يدي.. هربت من جنون طحت فبنادم مريض.. اش هاد الزهر.. علاش احسين علاش تهجرو ليا فالدار.. </p>
                    <p>بقيت كنشطب وكنمسح.. حتى جا الباطرون.. </p>
                    <p>الباطرون: اش هاد المسيح.. عاودي من جديد من هنا.. وشوف الغمولية فالسقف حيديها.. خاص المحل يكون نقي.. </p>
                    <p>بقيت كندعي فيه فخاطري.. فقصني.. بقا كيستغل فيا حتى شبع.. حتى طلعلي كلشي للراس..وانا نضور فيه.. </p>
                    <p>نوال: واش حسابليك انا بهيمة ولا.. براكة بناقص من هاد الخدمة.. </p>
                    <p>الباطرون: نتي خدامة وكتخلصي وايلا معجبك الحال ها الباب .. عطا الله اللي يخدم من غيرك.. </p>
                    <p>نوال: شبع بمحلك.. بزاف على الدل.. خلصني فهادشي اللي خدمت..</p>
                    <p>الباطرون: مغانعطيك تا ريال.. ها الباب خرجي عليا.. </p>
                    <p>نوال: واش غاتاكلني فعرقي.. </p>
                    <p>الباطرون: ههه عرقك.. نشفيه.. </p>
                    <p>حسيت بالحكرة.. جيت خارجة.. وانا نشوف فيه شوفات ديال الظلم وهو كيضحك.. </p>
                    <p>بقيت كنتمشى فالزنقة.. وتناسلت قطرات من دموعي وطاحت فالارض.. جلست فواحد الكرسي.. حتى لقيت منديل تمد ليا..عليت راسي لقيت حسين.. شديتو منو مسحت دموعي.. وهو جلس حدايا.. </p>
                    <p>نوال: دابا .. الناس كيشوفوك معايا ولا غانبان ليهم حمقة كنهضر غا بوحدي..</p>
                    <p>حسين: (ابتسم) لا.. كنبان ليهم كما كنبان ليك نتي..</p>
                    <p>نوال: مم.. علاش خرجتي..</p>
                    <p>حسين: حيت كتفكري فيا.. والتفكير فينا كيستحضرنا.،</p>
                    <p>نوال: مكنفكرش فيك.. </p>
                    <p>حسين: سمحيلي.. مغانعاودش نجرحك.. ولكن غيرتي هي اللي دارتها.. مقادرش نتحكم فيها.. </p>
                    <p>نوال: حتى نتا كتغير من شي حوايج لا علاقة.. واش كاين شي حد كيغير من ممثل فمسلسل؟؟ حتى كنسمع عليه مسكين وقعات ليه حادثة.. واش باغي تضر الناس كلهم.. راه ماشي عدل.. </p>
                    <p>حسين: غايبقا فيك حتى داك مول المحل اللي ظلمك دابا؟ حتى هو غاتقوليلي علاش ضريتيه؟ </p>
                    <p>نوال(بصدمة) : اش درتيلو.. !!!</p>
                    <p>حسين: والو..</p>
                    <p>بقيت كنشوف فيه وهو بارد حتى كنسمع الاطفاء دازت من حدانا كتجري.. شفت فيها وعاودت شفت فيه.. </p>
                    <p>نوال: حرقتيلو المحل؟؟</p>
                    <p>حسين: درت فيه خير.. باش متبقاش عندو الغمولية فالمحل.. تماس كهربائي.. انا مدرت والو.. </p>
                    <p>مقدرتش نسد عيني بالصدمة.. هادا الى بقيت شادة معااه الضد غادي يحرق العالم كله. </p>

                    <h3>الجزء 12</h3>
                    <p>ناض وقاد المونطو ديالو..</p>
                    <p>حسين: نوضي نمشيو للدار.. باينة فيك عيانة.. </p>
                    <p>نضت وبقيت كنتمشى وانا فشلانة.. حسين جبد الريمود من يدو وسمعت صوت طوموبيل.. شفت فيها كانت كلاس وزوينة.. </p>
                    <p>نوال: نتاعمن هاد الطوموبيل.. </p>
                    <p>حسين: (تنهد) ركبي..</p>
                    <p>متيقتش راسي.. حتى لقيتو ركب مشيت ركبت بتردد.. خفت نكون كنهضر معاه غا فخيالي والناس كتشوفني متخلفة عقليا دابا.. </p>
                    <p>حسين: طلقينا واش غانباتو هنا..</p>
                    <p>نوال: فين لقيتي هاد الطوموبيل.. </p>
                    <p>حسين: باش نبان قدام الناس مغاديش نطير انوال..خاص ضروري نبان عادي.. </p>
                    <p>نوال: واخا..</p>
                    <p>ركبنا وانا مرتاحة.. ووصلني.. فالطريق بديت ندوي.. </p>
                    <p>نوال: علاش قلبتي عليا جدي.. بسبابك داز عليا اليوما خايب.. </p>
                    <p>حسين: بسبب عنادك.. ماشي بسبابي.. </p>
                    <p>نوال: بسبب غيرتك من ممثل تركي.. خليتي جدي يقطع عليا المصروف.. </p>
                    <p>حسين: وبسبابي هبطي فبيكوب للمدينة.. وبسبابي مشيتي تخدمي وبسبابي بقيتي بالجوع.. </p>
                    <p>نوال: اه..</p>
                    <p>حسين: نتي عارفة جدك سقرام.. </p>
                    <p>نوال: اه.. </p>
                    <p>حسين: علاش كتحمليني انا المسؤولية.. </p>
                    <p>نوال: (بشهقات متقطعة) حيت هو قالي انه رضاه من رضاك.. وباللي حيت غضبتي مني نتا .. مغايبقا يعطيني حتى ريال.. </p>
                    <p>حسين: انا مقلتلوش قطع عليها المصروف.. وزايدون لوكنتي تواضعتي ديك الساعة وجيتي هضرتي معايا.. كنت غانعطيك انا ولا نخلي جدك يعطيك.. ولكن نتي عنادك فاق السما..سكتي يالله.. متزيديش جنوني.. </p>
                    <p>وصلنا ونزلت.. وحتى هو معايا.. دخلنا للدار.. وانا مشيت لبيتي ديريكت حاولت ننعس.. حيت عييت النهار كله وانا مهلوكة بالمعقول.. نعست واحد الساعة.. فقت وجاني الجوع.. نضت مشيت نوجد ماناكل.. لقيت الطبلة عامرة وكلشي مغطي.. واااو.. شكون جاب هادشي.. </p>
                    <p>حسين: انا.. </p>
                    <p>تلفت لقيتو..مشيت عندو وعنقتو فجأة .. هو تصدم.. مدار حتى ردة فعل.. </p>
                    <p>نوال: شكرا بززاف.. ديما كتفاجئني.. </p>
                    <p>حسين: كولي... </p>
                    <p>بديت ناكل .. كنت جيعانة بزاف والجهد مفياش.. كليت حتى حسيت الطاقة رجعاتلي.. </p>
                    <p>حسين: شكون هاداك اللي كنتي واقفة معاه مللي خرجتي من المحاضرة الصباح.، </p>
                    <p>كانت عندي دغمة فمي كنسرطها حسيتها تحبساتلي.. بديت كنكح.. ببرود مد ليا كاس دالما.. وشربتو.. عاد قدرت نتنفس.. </p>
                    <p>نوال: شكون.. </p>
                    <p>حسين: كان لابس صباط بلا تقاشر.. </p>
                    <p>نوال: هههه .، ااه كان باغي مني غا درس عطيتوله.. </p>
                    <p>حسين: وداك الدرس.. عطاهليك فورقة صغيييووة.. ولا يمكن كان كيعطيك العنوان ديال الدرس.. </p>
                    <p>نوال: حسين.. شنو درتيلو.. ياكما وقعاتلو شي حاجة تا هو؟؟</p>
                    <p>حسين: لا.. مدرت والو.. </p>
                    <p>نوال: يعني درتي.. واجي شفتك وليتي كتراقبني.. واش حتى لهاد الدرجة ميمكنش ليا نتحرك؟ </p>
                    <p>حسين: لا.. ميمكنش..مشيتي تقراي تقراي ماشي تتعارفي ليا تما.. </p>
                    <p>نوال:احسين عفاك.. انا راه مكندير تا حاجة خايبة.. مبغيتش نحس بيك كتزير عليا.. </p>
                    <p>حسين: سيري كملي على نعاسك..تصبحي على خير.. </p>
                    <p>مشا وانا بقيت غا كنشوف.. ناري اي حركة تحركتها كيعرفها.. اش غاندير دابا.. </p>
                    
                    <h3>الجزء 13</h3>
                    <p>صبح الصبح وجدت راسي كالعادة.. ولبست حوايجي.. وجدت الفطور لجوج اللي عندي فالدار.. جيت خارجة وانا نلقا جدي ماد ليا الفلوس.. مشيت بست راسو.. ومشيت.. عرفت انه حسين راضي عليا.. مادام جدي راضي.. عمري شفتهم بجوج.، فين كيتلاقاو معرفتش.. مشيت نقرا.. وانا نتلاقا واحد البنت كنعرفها دخلنا بجوج.. سالات الحصة مشينا كلينا.. ودخلنا الحصة الثانية.. بعدما خرجنا.. بقينا كنتمشاو شوية.. وانا يبانلي داك الدري اللي عطاني النمرة كيتمشى بشوية باينة فيه موعت من رجلو.. دارها حسين تاني.. </p>
                    <p>خرجنا ولقيت حسين حاط يديه بجوج فجيابه.. ومتكي على الطوموبيل.. </p>
                    <p>احلام: واو شحال زوين داك الشاب.. كيحمق.. والستيل ديالو عاجبني بزاف.. مكرهتش نتعرف عليه.. </p>
                    <p>عصباتني.. انا بيدي غرت.. هاد العفريت ديالي.. ما ديال حد اخور من غيري.. مشيت عندو وهو طلع راسو فيا..بابتسامة باردة.. </p>
                    <p>نوال: جيتي لعندي.. </p>
                    <p>حسين: جيت نشوف واحد صاحبي.. </p>
                    <p>نوال: تا هو من الجنون.. </p>
                    <p>حسين: مم.. علاه نتي مفخباركش كيقراو معاكم هنا حتى الجنون.. والعفاريت.. </p>
                    <p>مازال كنهضرو تا لقيت داك احلام لصقات.. </p>
                    <p>احلام: السلام.. انا صاحبة نوال.. متشرفين.، </p>
                    <p>حسين: الشرف ليا.. </p>
                    <p>نوال: احم.. تا لغدا ونهضرو احلام.، حبيبي خلينا نمشيو.. </p>
                    <p>ناض بواحد الابتسامة خبيثة وشاف فاحلام.. </p>
                    <p>حسين: تهلاي فراسك اانسة؟؟ </p>
                    <p>احلام: احلام.. </p>
                    <p>حسين: متشرفين احلام.. </p>
                    <p>انا زدت تفقصت.. ركبنا فالطوموبيل ومشينا غا حسيت اننا بعدنا شوية وانا نضربو.،</p>
                    <p>حسين: ااح.. </p>
                    <p>نوال: محسابليش الجنون كيتقصحو.. </p>
                    <p>حسين:علاه مالنا حنا معندنا قلب ولا ؟ </p>
                    <p>نوال: منعرف.. شفتك بقاليك غا تعطيها النمرة.. </p>
                    <p>حسين: هااا.. يعني انا عندي الحق مللي كنغير.. ولا حيت انا عفريت...كوكنت بنادم يمكن كنتي غاتسمعي الهضرة.. </p>
                    <p>نوال: فكرتيني.. اذيتي السيد تاني.. </p>
                    <p>حسين: اذى راسو براسو.. سمعيني مزيان.. غدا تما عرس فالفيلاج.. وجدك مقادرش يمشي.. حيت عيان.. ولكن ضروري تمشي باش تحطي الغرامة لمالين العرس.. </p>
                    <p>نوال: اهاه علاش لا.. </p>
                    <p>حسين: مازال مساليت.. نعرف حس راجل قرب منك وعطيتيه فرصة..غانشعل باباها العافية فداك العرس كله.. </p>
                    <p>نوال: اوييييلي.. </p>
                    <p>حسين: باش تعرفي العفريت نهار كيبغي.. كيفاش كيكون ..وراني حذرتك النهار الاول.. </p>
                    <p>استوقفتني كلمة خلاتني نبتسم لا اراديا.. </p>
                    <p>نوال:(بحنان) مناويش تقولهالي ؟؟</p>
                    <p>حسين: شناهي! </p>
                    <p>نوال: كلمة كنبغيك.. </p>
                    <p>سكت ومدواش وحسيت بيه ارتبك مللي قلتله هكا.. حتى وصلنا ووقف الطوموبيل..وبقينا جالسين فيها بجوج.. شد ليا فيدي وشبكها مع يدو.. زيرنا على بعضياتنا.. </p>
                    <p>حسين: كنقسمليك بالله.. حتى نبقا نحميك ديما.. </p>
                    <p>نوال: كنبغيك احسين.. حياني الله حتى بغيت عفريت.. </p>
                    <p>حسين: حتى انا كنبغيك بزاف.. </p>
                    <p>طلع يدي وباسها.. حسيت بحرارة القبلة فيدي.. طلعات معايا التبوريشة من صباع. رجليا. </p>

                    <h3>الجزء 14</h3>
                    <p>دخلت للدار وانا فرحانة.. العفريت اعترف ليا بحبو.. اه واخا مغيار وقاصح.. ولكن كنبغيه وكيحقق ليا كاع احلامي.. وكيشد ليا هبالي.. الصراحة تانا كنبغيه وبزااف..مشيت لبيتي.. وانا كنفكر فشنو ممكن نقول لحسين يديرولي.. تقاديت مع المرايا.. وشفت فيها مزيان.. نوال نتي واش كتبغي هاد العفريت ولا باغاه غير يحققليك احلامك اللي طال تحقيقها بزاف.. حتى يأستي منها.. عنداكي شي نهار تبغي تعيشي حياتك عادي.. وهو ميخليكش.. يرد حياتك كلها جحيم.. عقلتي نهار قالك ان حبنا عنيف.. وميمكن نتفارقو الا بموت واحد فينا.. قلبي تقبط.. هزيت تلفوني ومشيت لغوغل.. وبديت كنقلب على قصص مشابهة.."وقع في حبها عفريت من الجن، فحول حياتها وحياة عائلتها الى جحيم.." ناري تبورشت.. بديت نقرا التفاصيل..مفهمت والو.. واش حتى انا غايوقعلي هكا.. واش تانا غايحول حياتي الى جحيم.. هاهو بدا.. كيتحكم فيا وكيدير غا الحوايج اللي تزير عليا.. حتى انه كيراقبني فكلشي.. بديت كنقلب وبانولي تصاور ديال عيالات وقع ليهم نفس الشيء.. الجن العاشق.. عيالات ولات صحتهم حالتها.. بسبب حب الجن.. تبورشت ومقديت ندوي.. حاولت ننعس حيت صافي وصلت بالتفكير للبلافو.. </p>
                    <p>صبح فقت وانا راسي مازال كيضرني.. بدلت حوايجي.. وخرجت وجدت الفطور.. وهزيت صاكي خرجت.. مشيت نقرا.. دوزت نهاري خرجت.. لقيت سيدهم.. قلبي ضرب مللي شفتو.. لاول مرة كنخاف من نهار شفتو اول مرة.. مشيت ركبت.. وانا ساكتة.. </p>
                    <p>حسين: توحشتك.. </p>
                    <p>نوال: احم.. خاصني نكري شي تكشيطة على حسب العرس.. </p>
                    <p>حسين: واخا انا غانديك تختاري.. </p>
                    <p>بقا صايك وانا ساكتة.. حتى لقيت يدو كتداعب خدي.. انتبهت ليه.. </p>
                    <p>حسين: واش نتي لاباس؟؟</p>
                    <p>نوال: اه.. بخير</p>
                    <p>حسين: موحال.. </p>
                    <p>نوال: حسين.. كنفكر.. </p>
                    <p>وقف الطوموبيل حدا واحد المحل.. </p>
                    <p>حسين: نزلي وكملي هضرتك ونتي كتختاري.. يمكن نفسيتك ترتاح.. </p>
                    <p>خرجت .. وهو تسناني حتى دخلنا.. بانولي تكاشط زوينين.. وهو بقا كيستناني نختار.. بانلي واحد القفطان سامبل مشيت هزيتو.. ودخلت نقيس..وهو جلس كيستناني.. قيستو وانا قلبي كيضرب.. شفت فالمرايا وشفت راسي وانا منتوفة.. وصحتي مشات.. حيدت القفطان بالاعصاب.. وخرجت عندو.. لقيت وحدة غا كتهضر عندو.. باغا تجبدو.. معارفاش باللي هادا جن.. </p>
                    <p>حسين: سمحيلي نشوف خطيبتي.. </p>
                    <p>خطيبتو..؟؟ صافي امتلكني خلاص.. حسيت ان شي حاجة مجيفاني.. </p>
                    <p>حسين: معجبكش؟؟ </p>
                    <p>نوال: لا.. </p>
                    <p>حسين: نشوفو واحد اخور.. ماشي مشكل.. </p>
                    <p>مشيت خديت تكشيطة باش نسي بيها.. الخنقة اللي فيا.. دخلت وقيستها هاد المرة مشفتش فراسي ابدا.. دغيا حيدتها ورديت حوايجي وصباطي وخرجت عندو.. </p>
                    <p>حسين: هاا.. </p>
                    <p>نوال: غاناخد هادا.. </p>
                    <p>حسين: عجبك؟؟ </p>
                    <p>نوال: اه.. </p>
                    <p>دار اللازم وخلصو .. وهز الصاشي اللي فيه وخرجنا ركبت فالطوموبيل.. وديمارا.. </p>
                    <p>حسين: دابا.. تقدري تهضري وتقوليلي مالك.. </p>
                    <p>نوال: احم.. </p>
                    <p>حسين: هضري.. </p>
                    <p>نوال: احنا يمكن كنتجاوزو الحدود ديال الطبيعة.. </p>
                    <p>حسين: الطبيعة!! </p>
                    <p>نوال: اه.. نتا عفريت وانا بنادم.. </p>
                    <p>حسين: شنو باغا تقولي دابا.. </p>
                    <p>نوال: بغيت نقول انه خاصنا نوقفو هنا.. ومنزيدوش كتر.. </p>
                    <p>حسين: ياك المرضية..!! </p>
                    <p>نوال: حسين مشكلتك كتتحكم فيا بزاف.. وكتخنقني.. انا كنبغيك اه.. ولكن خايفة تتحول حياتي لجحيم من بعد.. </p>
                    <p>حسين(تنهد) واخا غانحاول نتحكم شوية فراسي.. ونعطيك شوية دالحرية.. راضية؟؟ </p>
                    <p>نوال: واعدني عمرك تآذيني.. </p>
                    <p>حسين: واش انا عمري آذيتك؟ </p>
                    <p>نوال: لا.. ولكن كنخاف.. </p>
                    <p>حسين: واخا كنواعدك.. </p>
                    <p>نوال: تبقى معايا زوين هاكا ديما.. </p>
                    <p>حسين: ولكن احترمي غيرتي حتى نتي.. الرجال ممنوووع منعا باتا يقرب منك شي واحد.. ممنوع.. </p>
                    <p>نوال: واخا.. </p>
                    <p>حسين: يالله طلقي الضحكة.. </p>

                    <h3>الجزء 15</h3>
                    <p>وصلنا للدار.. وطلعت نقاد راسي.. ولبست التكشيطة.. جيت فيها زوينة..قاديت شعري.. ودرت ماكياج.. ونزلت لعند جدي عطاني الغرامة.. جيت خارجة وانا نتجبد من دراعي تلصقت مع الحيط.. لقيت حسين حط يدو على الحيط محاصرني.. </p>
                    <p>نوال: غادية للعرس.. </p>
                    <p>حسين: مبغيتش نردوها جنازة... </p>
                    <p>نوال: علاااش.. </p>
                    <p>حسين: (بهدوء)اش هاد الحالة.؟ </p>
                    <p>نوال: عادي.. واش بغيتيني نمشي العرس بحال الى غادة للقراية.. </p>
                    <p>حسين: علاش لا.. </p>
                    <p>نوال: احياتي.. والله حتى كلشي بحالي.. كيقادو راسهم حسن مني فالعرس.. خليني نمشي عفاك.. </p>
                    <p>تسلت منو.. عطيتو قبلة بيدي..ولوحتلو بيها.. </p>
                    <p>حسين:(حرك اصبع السبابة) راني وصيتك؟؟</p>
                    <p>نوال: كون هاني.. </p>
                    <p>مشيت للعرس وعطيت الغرامة لماليها وجلست.. عجبني النشاط.. كلشي فرحان.. كلشي ناشط.. كون غا جا معايا حسين..شفت جهة الباب دالتغطية وانا يبانلي من بعيد كيراقبني!!! حتى هنا جا يحضيني.. تفقصت.. حتى هنا مغاناخدش راحتي..مشكلتو انه مكيتيقش فيا اصلا.. وكيغير من بنو ادم...نضت نشطح حيت حلفت تا نفقصو.. نضت وانا هازة التكشيطة.. وكنشطح.. وانا عارفة حسين كيراقبني من بعيد.. وكنشطح وكنزيد ندردك.. شوية ناض يشطح معايا واحد مكنعرفوش.. لقيتها فرصة.. باش نفقص حسين.. كنشطح.. وانا كنشوف قدامي السيد ترفع وطاح.. وبدا يغوت بالجهد حتى حبسو الموسيقى.. </p>
                    <p>الرجل: اااااه اااه ظهري ااااه.. رجلي.. ظهري.. </p>
                    <p>عرفت ان مول الفعلة هو حسين.. غار منو.. واذاه.. شفت فيه.. شاف فيا بنظرات غضب خوفاتني.. ياكما غايديرلي بحالو.. اختفى ومبقاش بان.. شفت فالراجل كلشي مجموع عليه وكيتحرق.. هزيت تكشيطتي وشديتها للدار.. دخلت وبقيت كنقلب عليه بعيني.. ملقيتوش .. دخلت لبيتي.. وبديت نحيد القشاوش اللي لبست ،، جيت نحيد التكشيطة وانا نسمح كحبة.. ضرت لقيتو واقف قدام السرجم.. </p>
                    <p>نوال: حشووومة.. راني فبيتي زعما.. </p>
                    <p>حسين: جات معاك الشطحة.. </p>
                    <p>نوال: شنو دارليك السيد حتى درتيلو هكاك.. </p>
                    <p>حسين: اقترب من ممتلكات الغير.. </p>
                    <p>نوال: انا ماشي ممتلكات.. </p>
                    <p>حسين: (شاف فيا مباشرة) نتي ديالي.. ومتحلميش انك تكوني ديال شي حد من غيري.. </p>
                    <p>نوال: غاتبدا تقتل احسين.. </p>
                    <p>حسين: الموت والحياة ماشي فيدنا.. فيد الله سبحانه.. حنا بحال بنادم.. ممكن نتسبو فطيحة.. فتعكيلة.. </p>
                    <p>نوال: نتا كتبزز عليا .. اني نعيش كما بغيتي نتا.. كنخاف نشوف غا بالصدفة فشي واحد ولا بالغلط.. تصدق تاقبليه عينيه.. </p>
                    <p>حسين: نتي اللي ختاريتي النهار الاول هادشي.. لو انك مباغياش.. ومقاداش تتحملي.. علاش قبلتي حبي ليك من الاول.. </p>
                    <p>نوال: انا قبلت حبك.. ماشي جحيمك.. حسين نتا ناقصك تحطني فتابوت.. </p>
                    <p>حسين: نتي اللي قلتيلي مكيهمكش.. </p>
                    <p>نوال: (قربت منو)علاش وليتي هكا.. علاش وليتي عصبي.. ووليتي عنيف.. </p>
                    <p>حسين: نتي السبب.. فكري نتي اش كديري.. واللي خلاني نكون هكا.. المشاعر ماشي لعبة فيديك.. تلعبي بيها كما بغيتي.. حسين عفريت زوين فالحوايج اللي كيعجبوك.. ولكن ماشي فالحوايج اللي باغي انا.. </p>
                    <p>نوال: شنو بغيتي نتا.. ومدرتوش.. </p>
                    <p>حسين: بغيت نتزوجو. </p>

                    <h3>الجزء 16</h3>
                    <p>الجملة خلاتني نجمد فبلاصتي... </p>
                    <p>نوال: نتزوجو؟؟؟</p>
                    <p>حسين: اه نتزوجو.. انا صافي مقادرش نعيش معاك فدار وحدة .. اما تكوني مرتي اما متكونيش فهاد الدار كاع..؟؟ </p>
                    <p>نوال: فين غانمشي؟؟ </p>
                    <p>حسين: يعني مباغاش تتزوجي بيا؟؟ </p>
                    <p>نوال: واش يمكن الجنون وبنادم يتزوجو.. كيغانديرو ليها؟؟؟؟</p>
                    <p>حسين: مغاديش تحسي بالفرق.. غانكون راجلك ونتي غاتكوني مرتي.. عادي.. </p>
                    <p>نوال: وشنو غانقول للناس؟؟ </p>
                    <p>حسين: بغيتيني نبان ليهم .. كما كنبان معاك ديما.. راجلك وتا واحد ميعيق بيا.. </p>
                    <p>نوال: والعقد؟؟</p>
                    <p>حسين: نديروه طبعا.. </p>
                    <p>نوال: فين.. فمحكمة الجنون ولا فشي حضرة.. </p>
                    <p>شاف فيا وسكت كنعرف تعابير وجهو مللي كنعصبو بشي هضرة.. </p>
                    <p>نوال: ميصلاحش.. نتا معندك حتى لاكارت ناسيونال كيطلبوها فالعقد.. </p>
                    <p>حسين: شنو كنيتك؟</p>
                    <p>نوال: الحر.. </p>
                    <p>حسين: من غدا غاتكون عندي كارت ناسيونال بسمية حسين الحر.. ونتزوجو بيها.. </p>
                    <p>نوال: كيغادير ليها.. </p>
                    <p>حسين: ودابا كتقلبي على سبة باش متوافقيش.. </p>
                    <p>نوال: وجدي كيغانديرولو </p>
                    <p>حسين: هو اكتر واحد غايشجعنا.. وغايوافق.. وزايدون نتي شكون عندك من غيرو وشكون غايهمك يعرف انك تزوجتي اولا.. </p>
                    <p>نوال: خليني نفكر.. </p>
                    <p>حسين: معنديش الوقت.. غدا غانمشيو نديرو العقد.. </p>
                    <p>خرج من البيت.. وانا حطيت يديا بجوج على راسي.. صافي غايديرها.. غايربطني بيه الى الابد.. بقيت كنمشي ونجي فالبيت.. صافي غانتنازل كما قال على بزاف دالاحلام.. منها انه مغانديرش وليدات كما كيديرو بزاف.. اش داني نتقرب من شي عفريت..خفت .. ويلا وليت مرتو كتر غادي يزيد يتحكم فيا.. سمعت العكاز ديال جدي كيقترب من بيتي.. دق عليا فتحتلو.. </p>
                    <p>نوال: جدي عتقني.. </p>
                    <p>جدي: بنتي.. معندك مديري.. معندنا فيدنا والو.. اللهم تستغلي تعلقه بيك لصالحك.. حيت المقاومة مغاتجيب لينا الا الدمار.. </p>
                    <p>نوال: نتزوج بجن؟؟ </p>
                    <p>جدي: لوكنتي عارفة راسك مباغاش..علاش تقربتي منو مللول.. هادا ماشي بنادم تعلقيه بيك وتخليه يبكي موراك.. هادا راه ممكن يخلي الدنيا علينا كلها رماد.. انا اللي كنعرفو.. نتي لحد الان كيبينليك غا الزوين.. ومكيقدرش يآذيك.. ولكن منظمنش.. يسالي عذابو بموتك.. حيت حبهم كيسالي بموت الشخص.. </p>
                    <p>نوال:موت؟؟</p>
                    <p>جدي: استغلي حبو لصالحك احسن.. فنظري معندك مديري بشي بنادم اللي مغادي يقدر يحقق ليك ابسط حلم عندك.. نتي صغيرة.. وغاتبغي تنجحي فحياتك.. هو غايحقق ليك كاع داكشي اللي تمنيتي .. وفنفس الوقت غايكون معاك زوج عادي.. مغاتحسيش انه ماشي بنادم ابدا.. </p>
                    <p>نوال: الله يستر وصاف.. </p>
                    <p>جدي: مغايكون غي الخير.. نتي اللي باقالي من حفادي.. مبغيتش نخسرك .. </p>
                    <p>نوال: جدي.. حكيلي.. كيفاش حتى جاو عندك.. علاش حنا ماشي بحال الناس الاخرين.. </p>
                    <p>جدي: انا اللي جبتهم.. </p>
                    <p>نوال: كيفاش.. </p>
                    <p>جدي: هادي زماان.. كانت جداتك عاد ولدات.. ومعاشش داك الولد.. مشيت ندفنو.. وبقيت كنبكي عليه.. حيت كان اول فرحة.. دفنتو وانا يبانلي كتاب.. كيبان غا شوية من واحد القبر.. بقيت كنحفر عليه.. حتى لقيت بزاف دالكتب.. قديمة.. هزيتهم ومشيت قبل ميشوفني شي حد.. فضولي خلاني نقراهم..لقيت انه كنز قديم كاين مدفون وحارصينو عشيرة كبيرة من الجنون.. وكاين صراع على شكون ياخد هاد الكنز.. ولكن..حتى واحد ميقدر يستخرجو غا اللي عندو هاد الكتاب.. اكبر السحرة.. طمعانين فيه.. كيقولو انه اللي غايلقاه غايكتسب غنى ابدي هو وعائلتو.. (تنهد) طمعت.. واستحضرت الجن.. والعفاريت.. باش يخرجولي الكنز.. ولكن حيت انا معارفش بعلوم الشياطين والجن بزاف.. مقديتش نف الكثير من الشفرات.. صدقت ما انا مستخرج الكنز.. ومانا سالم من شرور الشياطين والجن اللي عرف انه عندي الكتب الملعونة.. ملعونة بمعنى الكلمة.. حيت مافيهاش طرق لاستخراج الكنز وصاف.. وانما طرق تستعبد البشر.. طرق القتل.. طرق شيطانية كتأدي للشرك.. مستحيل انا نعطيهم داك الكتب.. باش تآذي عباد الله.. وناخد ذنب الملايين من البشر على رقبتي.. اكيد اللي دفنهم كان كيفكر بحالي.. وبغا يتخلص من لعنتهم..ولادي مقدروش يتعايشو مع الوضع.. وانشقو مني واحد بواحد.. هادشي عرضني للابتزاز.. قتلو ولادي.. واحد بواحد.. وانا كنشوف ومقادر ندير والو. </p>

                    <h3>الجزء 17</h3>
                    <p>تصدمت وانا كنسمع هادشي.. </p>
                    <p>جدي: دابا مبقا ليا فالدنيا غا نتي.. منقدرش نخليك تتآذاي.. وعاهدني حسين انه يحميك.. حيت هو اللي حماني طول هاد السنين منهم ومن شرورهم.. قدر يبعدهم مني ومنك.. واخا كنتي بعيدة مني.. هما كيخافوه بزاف.. وبعد حسين عني وعنك كيعني هلاكنا بجوج.. وكيعني انهم غايقدرو ياخدو الكتب الملعونة ويآذيو بيها ويطغاو ييها.. حسين هو الوحيد القادر يحمينا.. وخاصك تطيعيه.. فشنو ما طلب منك.. </p>
                    <p>نوال:(حنيت الراس) عمرو مغايآذيني ؟ خود منو عهد.. </p>
                    <p>جدي: مستحيل يآذيك.. كنقولك هو كيحمينا.. مبقيتش قادر ابنتي نتحمل خسارة شي حد من عائلتي خلاص.. غلطة غلطتها كلفاتني بزااف.. </p>
                    <p>نوال: واخا اجدي.. اللي بانليك انا غانديرو.. </p>
                    <p>جدي: الله يرضي عليك ابنتي.. الله يرضي عليك.. </p>
                    <p>مشا جدي ينعس وانا بقيت متكية.. كنفكر.. كيفاش غانقدر نعيش معاه وانا عارفة انه ماشي من البشر.. خصوصا بعدما عرفت خلفيتو.. ولكن غايحميني.. خاص ندير كما كيقول جدي.. نستغل حبو ليا.. ونخليه يحقق احلامي.. ويحميني فنفس الوقت.. انا راه عندي فيدي كنز.. معند تا واحد.. </p>
                    <p>حاولت ننعس .. والو مجاني نعاس.. وصلت الصباح بكري.. نضت وجدت راسي مشيت نقرا.. وانا كنخمم.. الوقت كان كيدوز ببطئ شديد.. حتى وصل وقت الخروج.. خرجت وانا نلقاه كيستناني.. مشيت وركبت معاه.. </p>
                    <p>حسين: واش كاين فالدنيا شي عروسة مغوبشة..! الى ماباغاش بلاش.. </p>
                    <p>نوال: باغا طبعا.. </p>
                    <p>حسين: واش كتتخيلي اني ممكن نآذيك؟ </p>
                    <p>نوال: معرفتش.. </p>
                    <p>حسين: مستحيل نديرها.. نتي راكي حبيبتي.. وامانة فرقبتي.. </p>
                    <p>نوال: واعدني انه غاتخرجني من الصراعات اللي قال عليهم جدي.. وانك غاتحميني حياتي كلها.. وغاتوقف معايا.. </p>
                    <p>حسين: كنواعدك... ها حنا وصلنا لعند العدول.. نزلي وعطيه موافقتك دغيا.. </p>
                    <p>نوال: واخا.. </p>
                    <p>دخلنا لعند العدول.. وبدا يكتب.. مد ليه حسين لاكارط.. مسخوط دارها.. </p>
                    <p>العدول: حسين الحر.. ونوال الحر.. موافقين على هاد الزواج؟ </p>
                    <p>حسين: موافق.. </p>
                    <p>نوال: موافقة.. </p>
                    <p>ابتسم حسين وشبك يدو مع يدي.. وزيرها..كتب العدول العقد.. وكملنا.. نضنا من عندو.. وخرجنا.. </p>
                    <p>حسين: دابا وليتي مدامتي.. حلالي.. </p>
                    <p>نوال: احم..اه.. </p>
                    <p>حسين:انا فرحان بزاف.. </p>
                    <p>نوال: تانا فرحانة.. </p>
                    <p>حسين: عندي ليك مفاجأة.. </p>
                    <p>نوال: عزيز عليا المفاجئات.. </p>
                    <p>حسين: اجي معايا... </p>
                    <p>مشينا ركبنا فالطوموبيل تاني.. وداني لواحد المحل كبير ومعروف ديال المجوهرات.. </p>
                    <p>نوال: علاش جينا هنا.؟؟ </p>
                    <p>حسين: غاتعرفي علاش دابا.. </p>
                    <p>نزلت معاه وهو شاد يدي.. ودخلنا.. </p>
                    <p>البائع: مرحبا .. </p>
                    <p>حسين: جبت معايا مرتي.. بغيت داكشي اللي وصيتك عليه.. </p>
                    <p>البائع: مرحبا.. </p>
                    <p>خدا طقم زوين.. فيه كولي وبراسلي وخاتم.، </p>
                    <p>نوال: وااو.، هادا ليا؟؟ </p>
                    <p>حسين حرك راسو بالايجاب وهو مبتسم.. وانا بقيت حالا فمي فداك الطقم اللي كنت كنشوف بحالو غا فالمواقع العالمية.. </p>
                    <p>البائع: هاد الطقم تصمم خاص ليك امدام.. هاد الساعة نتي الوحيدة اللي كتملكي بحالو.. </p>
                    <p>نوال: بالصح.. </p>
                    <p>حسين: حتى حاجة متغلى عليك.. </p>
                    <p>نوال: هادا هو حسين اللي كنبغي.. حنين وزوين.. وعيونو كتقطر حب.. الله يخليك ليا.، </p>
                    <p>حسين: ويخليك ليا يا احلى حب.. </p>

                    <h3>الجزء 18</h3>
                    <p>فرحت وبقا حسين كيكمل المعاملات مع البائع.. وانا خرجت كنشوف المجوهرات اللي كاينين فالجاج.. حتى لقيت واحد السيدة مورايا.. </p>
                    <p>السيدة: نتي زوينة بزاف.. </p>
                    <p>نوال: شكرا.. </p>
                    <p>السيدة: كتشبهي بزاف لواحد صاحبتي.. ربما تكوني بنتها.. شنو سمية ماماك نتيا.. </p>
                    <p>نوال: سميتها.. </p>
                    <p>مكملتش الهضرة حتى لقيت حسين جبدني وجا قدامي وخنزر فداك السيدة.. وهي غا شافتو بحال الى شافت جن.. شمن بحال الى شافت جن!! راه شافت عفريت !! هربات دغيا وغبرات.. وانا استغربت.. </p>
                    <p>نوال: مالك!! </p>
                    <p>حسين: متبقايش تجاوبي اي واحد مكتعرفيهش.. </p>
                    <p>نوال: شكون هادي! </p>
                    <p>حسين: هادي مشعوذة.. مسلطة عليك.. باش تقدر تتحكم فيك.. وباش تقدر تخليك تجيبيلها الكتب.. </p>
                    <p>نوال: بنت الحرام.. </p>
                    <p>حسين: المهم.. مبغيتش تخسر لينا نهارنا.. خلينا نمشيو.. </p>
                    <p>نوال: حسين.. واش مغانديروش العرس؟</p>
                    <p>حسين: واش ضروري ؟ </p>
                    <p>نوال: الى مبغيتيش صافي ماشي مشكل.. </p>
                    <p>حسين: طلبي اي حاجة.. تقدر تعوضك على العرس.. انا مستعد نديرهالك.، </p>
                    <p>نوال: العرس بلا والديا مساوي والو.. ماشي مشكل.. خلينا نمشيو للدار.. </p>
                    <p>مشينا وانا قلبي كيضرب بالجهد.. عمر مكانت عندي علاقة اصلا.. ومعارفاش شناهي تكوني قريبة من شخص اخر.. فما بالك بالعفريت.. تخوفت.. بزاف.. وصلنا للدار.. وغبر.. فين كيغير معرفتش.. وانا مشيت لعند جدي.. </p>
                    <p>جدي: مبروك ابنتي.. </p>
                    <p>نوال: شوف شنو شرالي.. </p>
                    <p>جدي: تستاهلي كتر.. </p>
                    <p>جبد واحد البواطة قديمة وكبيرة.. </p>
                    <p>جدي: هادا الدهب ديال جداتك الله يرحمها.. كنت مخبيه ليك.. واعدتها اني غانعطيهليك نهار تتزوجي.. </p>
                    <p>حليتها لقيتها عامرة بالدهب.. وغا القديم اللي ساوي الفلوس.. الذهب الثقيل.. </p>
                    <p>نوال: جدي.. هادشي بزاف عليا.. </p>
                    <p>جدي: تستاهلي روحي.. سيري خبعيه.. وتهلاي فراسك.. وفراجلك.. </p>
                    <p>نوال: راجلي ولا عفريتي هه.. </p>
                    <p>جدي: ههه بجوج.. </p>
                    <p>نضت وهزيت البواطة.. ودخلت لبيتي.. مشيت اول شيء دوشت وقاديت راسي.. وانا قلبي كيضرب.. خرجت وانا كنتوقع اني غانلقا حسين .. ولكن ملقيتوش.. شفت فالبواطة.. هاديك ولات ديالي.. هاديك فحد ذاتها كتشكل ثروة ليا..سمعت الدقان.. حليت الباب.. لقيتو هو.. </p>
                    <p>حسين: (بالحس)حبيبة قلبي.. </p>
                    <p>نوال: دخل.. ولا حشمتي.. </p>
                    <p>حسين: لا نتي اللي غادي تجي.. </p>
                    <p>نوال: فين؟؟ </p>
                    <p>حسين:(شدني من يدي) اجي وكان نوريك </p>
                    <p>نوال: اوا بلاتي نلبس بعدا.. راني غا بينوار الحمام.. </p>
                    <p>حسين: خليك بيك.. احسن اختصرتي بيه عليا الطريق.. </p>
                    <p>نوال: ههه حشومة.. </p>
                    <p>حسين: حشومة مرت الشيطان.. </p>
                    <p>نوال: ومرت العفريت؟ </p>
                    <p>حسين: سميتها نوااال.. هه </p>
                    <p>بقا شادني من يدي حتى داني لواحد البيت غا قريب.. حلو.. وانا نلقا فيه ناموسية ديال جوج دالناس وماريو كبير.. ومرايا.. وكان متناثر فالارض الورد.. وواصل للناموسية.. والاضاءة كانت فيه خافتة.. </p>
                    <p>نوال: تاعمن هاد البيت؟</p>
                    <p>حسين: بيتنا.. بيت الزوجية.. </p>
                    <p>نوال: وبيتي؟ </p>
                    <p>حسين: هاداك خليه احتياط الى شي مرة غضبتي مني.. تمشي ليه.. والى غضبت انا نمشي ليه تا انا.. </p>
                    <p>نوال: غاتخليني نغضب منك؟</p>
                    <p>حسين: عمرها تكون.. نتي عمرك تخرجي من هاد البيت لشي بلاصة اخرى.. هادا غايكون ليك جنة.. متبغيش تخرجي منها ابدا.. </p>
                    <p>نوال: انا حاسة اني كنحلم.. </p>
                    <p>حسين: هادي حقيقة.. (سد الباب وقرب مني) كنبغيك.. </p>
                    <p>حسيت بالتبوريشة ممزوجة بالخوف.. الخوف الطبيعي من العلاقة اصلا.. </p>
                    <p>حسين: متخافيش.. استسلمي ليا.. ومغاتحسي معايا غير بالسعادة المطلقة.. </p>
                    <p>نوال: انا مرتبكة.. </p>
                    <p>حسين: شوووت.. نساي راسك.. نساي.. </p>
                    <p>مالكم نسيتو راسكم نتوما البنات .. حشمو حشمو هها</p>

                    <h3>الجزء 19</h3>
                    <p>اول علاقة انس -جن.. علاقة متشكش ابدا انه فيها اي اختلاف.. حسين حسيتو بنادم ولا مرة حسيت انه عفريت..هو حسسني بحبه اكتر من كل شيء.. </p>
                    <p>حسين: كنبغيك.. </p>
                    <p>نوال:تانا.. </p>
                    <p>حسين: مازال خايفة؟ </p>
                    <p>نوال: الصراحة لا هه .. </p>
                    <p>حسين: (عنقني وزيرني عندو) عمرك تخافي ونتي معايا.. </p>
                    <p>نوال: الله يخليك ليا.. </p>
                    <p>وليت ساكنة فهاد البيت اللي عمري اكتشفتو.. بقوة ما دار جدي كبيرة وعامرة بيوت من الطراز القديم.. ولكن هاد البيت بالخصوص عزيز عليا بزاف.. حيت هنا عشت مع حسين لحظات حميمية.. معمري كنت كنتخيل اني نعيشها ابدا..، رجع لقلبي الامان معاه.. ومابقيت حاسة بالرعب بحال الاول.. رجعت لحياتي العادية.. لدراستي اللي حتى شي حد معارفني مزوجة فيها.. ولكن فالدار.. كنلقا الراجل.. وكنقوم بمسؤولياتي.. الزوجية والبيتية.. كنتفادى ندير اي حاجة اللي ممكن تثير غيرة حسين.. حبي ليه كبر اكثر.. ووليت انا اللي كنغير عليه.. </p>
                    <p>جدي: مالكي ابنتي.. </p>
                    <p>نوال: فين كيغبر حسين.. خاصني نعرف فين.. ياكما مزوج بشي عفريتة وكيمشي لعندها.، </p>
                    <p>جدي: ايوا شكون شافو.. </p>
                    <p>نوال: يعني بالصح.. اجدي انا عمري فقت الصبح ولقيتو حدايا..بزاف.. هادا راه باينة فيه مزوج .. وعندو دار اخرى.. انا هادشي مصالحش ليا.. </p>
                    <p>جدي: قوليهالو.. وصارحيه بهادشي.. قوليلو كاع شكوكك.. </p>
                    <p>نوال: غانقولو مالي غانخاف منو.. </p>
                    <p>بقيت مفقوصة.. حتى وصل الليل.. وهو مبان.. شوية لقيتو دخل للبيت.. </p>
                    <p>نوال: تبارك الله على السي العفريت... معندك دار معندك مرا؟؟ </p>
                    <p>حسين: مال حوبي مقلق.. </p>
                    <p>نوال: لا والو مامالي والو.. غانمشي لبيتي.. </p>
                    <p>شدني من دراعي وعنقني من ظهري.. </p>
                    <p>حسين: شكون هاد الحمار اللي قلق الزين ديالي.. </p>
                    <p>نوال: نتا.. </p>
                    <p>حسين: اشنو درت وقلقك؟ </p>
                    <p>نوال: قولي الصراحة.. واش مزوج بشي عفريتة؟ وكتغبر عندها.. بزاف هادشي.. </p>
                    <p>حسين: هههههه واش اللي يكون مزوج بهاد الزين.. باقي غايشوف فشي كنس اخور .. </p>
                    <p>نوال: صبغني صبغني.. غطي على خيانتك.. </p>
                    <p>حسين: دغيا رديتيها خيانة؟ شنو اللي خلاك تفكري هكا.. </p>
                    <p>نوال: وفين كتغبر.. فين.. حتى فالصباح مكنلقاكش حدايا.. </p>
                    <p>حسين: حبيبتي هادشي قريب يسالي.. وتلقايني حداك 24ساعة على 24.. </p>
                    <p>نوال:فين كتمشي.. </p>
                    <p>حسين: كنحارب ههه </p>
                    <p>نوال: كتحارب؟؟ اينا نوع من المحاربة كدير؟ </p>
                    <p>حسين: هو فالصراحة مكرهتش شي محاربة هاد الساعة نيت.. وهنا هنا.. </p>
                    <p>نوال: بعد مني.. كتقلب عليا غا فحاجتك.. </p>
                    <p>حسين: الحب ديالي نتيا.. </p>
                    <p>دغيا كيجمع ويطوي.. وكيعرف كيفاش يتعامل معايا.. </p>
                    <p>نوال: (فحضنه) واش ممكن تتفارق معايا شي نهار؟ </p>
                    <p>حسين: انا لا... ونتي.. </p>
                    <p>نوال: الى بقيت بهاد السعادة مستحيل نفكر مازال نتفارق معاك.. </p>
                    <p>حسين: غانحاول نعيشك فاكبر مساحة من السعادة.. الله يقدرني ونقدر نعيشك فيها.. </p>
                    <p>خشيت راسي فعنقو ونعست.. الصبح فقت كالعادة ملقيتوش.. نضت دوشت ووجدت راسي نمشي نقرا.. هزيت كتوبتي.. ومشيت.. وانا عامرة بالطاقة الاجابية.. جلست فالمدرج وانا كنسمع شي بنات حدايا كيهضرو.. </p>
                    <p>"كنموت بحريق الريكلا.. جاتني هاد الصبح" </p>
                    <p>بقات كتضور فدماغي هاد الكلمة.. انا هادي شهرين مشفت الدم.. مبقات جات.. ياكما قطعهالي العفريت باش ياخد راحتو.. </p>

                    <h3>الجزء 20</h3>
                    <p>الحمل مستحيل يكون.. حيت بنادم هو الوحيد اللي يمكن تحمل منو ماشي العفاريت.. هما بالنسبة لينا غا تهيئات.. ومع ذلك بغيت نحيد الشك.. خاص نمشي لعند الطبيب.. سالات الحصة خرجت.. ومشيت لاقرب عيادة.. دخلت وجلست.. حتى دخلت لعند الطبيب.. </p>
                    <p>الطبيب: شنو المشكل عندك.. </p>
                    <p>نوال: هادي شهرين مجاتني الدم وبغيت نعرف شنو المشكل.. </p>
                    <p>الطبيب: مزوجة.. </p>
                    <p>بقيت كنفكر اش غانقول ليه.. واش مزوجة بعفريت ،. </p>
                    <p>نوال: لا.. مامزوجاش.. </p>
                    <p>الطبيب: مكانت عندك حتى علاقة مؤخرا.، </p>
                    <p>العلاقة الوحيدة اللي كانت عندي.. هي مع عفريت.. ولا اظن انها تحتسب.. </p>
                    <p>نوال: لا.. </p>
                    <p>الطبيب: واخا .. نشوفو بالايكوغرافي.. ونعرفو المشكل.. الهرمونات عادة كتدير هاد المشكل.. الى مكانش شي كيست .. تفضلي.. </p>
                    <p>تكيت فالايكوغرافي.. وهو بدا يفحص.. </p>
                    <p>الطبيب: بنتي... متأكدة مدرتي حتى علاقة؟ </p>
                    <p>نوال: شنو كاين؟ </p>
                    <p>الطبيب: (بهدوء) راكي حاملة.، </p>
                    <p>تخطفت من بلاصتي وتخلعت.. </p>
                    <p>نوال: شنو؟؟؟ مم مستحيل.. انا راه معنديش علاقة.. كيفاش حاملة؟؟ كيفاش.. </p>
                    <p>الطبيب: تهدني ابنتي.. سمعيني.. واش معاكم شي راجل فالدار؟؟ خاصك تديكلاري.. ربما يكون شي حد تعدا عليك .. واش متأكدة انك مدرتي تا علاقة واخا تكون سطحية.. </p>
                    <p>نوال: انا مكنعرف تا راجل فالدنيا.. تا راجل.. واش متأكد؟؟ قولي ربما شي حاجة اخرى.. شي مرض .. المهم ميكونش حمل.. </p>
                    <p>الطبيب: للاسف.. هادا حمل.. وفايت ربعين يوم.. قلبو كيضرب .. وكيتحرك.. </p>
                    <p>نضت من عندو وانا مرفوعة.. خلصت ومشيت.. غانتفضح.. واش غانقول للناس راني حاملة من جن؟؟ واش غانقول للناس راه تزوجت بعفريت؟؟ وحتى لو.. اش غانولد؟؟ واش غانولد بنادم ولا نولد عفريت؟ ولا نص نص؟؟ اش هادشي درت فراسي.. اش غاندير دابا.. كيفاش تا طرا هادشي.. راه مستحيل.. مستحيل.. </p>
                    <p>مشيت للدار وانا مرفوعة.. مشيت للبيت القديم ديالي.. تكيت.. حاسة بحال شي وحدة هازة الحرام فكرشها.. بديت كنقلب فالانترنت تاني.. حاسة راسي غايتفركع.. لقيت انه مكاينة حتى قصة مشابهة.. عمر شي وحدة ما حملات من جن.. او من عفريت.. زدت تزيرت.. حيت انا معارفاش طبيعة الجنين كيفاش غايكون.. بقيت مزيرة على يديا بجوج... وخايفة.. حتى تحلات الباب عليا.. طلعت راسي لقيتو حسين.. جا تحنى عندي.. </p>
                    <p>حسين: حبيبة.. مالك.. ماجيتيش للبيت.. وجيتي معطلة للدار؟ وعاود مالك صفرا هاكا.. خلعتيني عليك؟ </p>
                    <p>نوال: حسين.. انا راني فمصيبة.. </p>
                    <p>حسين: برا والباس عليك.. عاوديلي.. وانا غانلقاليك حل من تحت الارض.. </p>
                    <p>نوال: شي حاجة متوقعتهاش ابدا.. حسين .. انا مشيت للطبيب وقال بأني حاملة.. وانا العلاقة الوحيدة اللي درتها فحياتي كانت معاك.. كيفاش وقع الحمل.. عمر موقعات فالدنيا.. جن وبنادم يولدو.. راه مستحيل.. انا غانتفضح.. وغانولد شي مخلوق ماشي هو هاداك.. اش داني.. </p>
                    <p>تعابير وجهو كانت مصدومة.. ممزوجة بسعادة موقوفة التنفيذ.. مقدرش يفصح عليها.. حيت بالنسبة ليه .. ان حبيبة قلبو حاملة منو.. هو شيء زوين.. ولكن هضرتي خلاتو يعيد النظر.. ويفكر.. فأنه نسبيا عندي الحق.، </p>
                    <p>حط يدو على راسي كيهدني.. </p>
                    <p>حسين: تهدني.. كلشي عندو حل فالدنيا.. نتي متفكري فوالو.. واخا؟؟ متفكري فحتى حاجة.. ومتقولي لحتى واحد راكي حاملة واخا؟؟ حتى جدك متقوليهالوش.. لسلامتو احبيبة.. باش نحميوه.. واياك تتهوري.. حاولي على راسك وحافظي على الجنين.. الامتحانات قراب.. حاولي تحفظي وتركزي باش تنجحي.. واخا احبيبة؟؟ غانكونو بخير... تيقي بيا.. </p>
                </div>
            </div>
        </div>
    </main>

    <footer>
        <div class="container">
            <p>&copy; 2025 موقع قصص ستار. جميع الحقوق محفوظة.</p>
        </div>
    </footer>
</body>
</html>